---
layout: post
date: 2020-06-05
main_keywords: []
toc: true
promoted: false
update_date: 2020-06-05
title: Juka - Wymagania i Pielęgnacja. Jak Uprawiać Jukę Ogrodową?
description: TEST
intro: Juka ogrodowa jest jedną z najpiękniejszych roślin pojawiających się coraz
  częściej na polskich działkach. Jej duże, białe kwiatostany są w stanie zachwycić
  najbardziej wybrednego ogrodnika. Wymaga odpowiedniego nasłonecznienia, jednak o
  to na otwartej przestrzeni nie trudno. Jak pielęgnować i uprawiać tę roślinę? Zanim
  zdecydujesz się na jej zakup - sprawdź najważniejsze informacje na ten temat.
image: ''
related_products: []
published: false

---
## Juka ogrodowa - co to za roślina?

Juka ogrodowa to roślina z rodzaju Yucca, wywodzącego się z Ameryki, zimozielona rosnąca do wysokości 2m i obficie kwitnąca. Jej białe kwiatostany w kształcie dzwonków pojawiają się latem - od czerwca do sierpnia. Najpopularniejsza odmiana występująca w Polsce to Juka karolińska nazywana też kalifornijską. Roślina lubi duże nasłonecznienie oraz ciepło.

## Jakie odmiany ma juka ogrodowa?

Juka ogrodowa występuje w kilku odmianach, które różnią się między sobą wysokością, do której wzrastają, barwą liści, czy odpornością na warunki atmosferyczne. Najpopularniejszą odmianą w Polsce jest wspomniana już juka karolińska, która nie tylko pięknie wygląda, ale także jest odporna na niskie temperatury charakterystyczne dla naszego regionu.

### 4 popularne odmiany juki ogrodowej

Oprócz podstawowej, najpopularniejszej wersji, juka występuje w Polsce także w czterech innych odmianach cieszących się zainteresowaniem. Są to:

Color Guard - odmiana z lekko różowymi brzegami liści,
Variegata - juka o nietypowych zielono-niebieskich liściach z białymi prześwitami,
Ivory Towers - odmiana z liśćmi delikatnie zabarwionymi na biało, na obrzeżach,
Bright Edge - niska juka o zielono-żółtych liściach.

TIP
Co ciekawe, wszystkie juki ogrodowe pomimo różnic w kolorystyce liście mają dokładnie takie same, białe, duże kwiatostany.

## Juka ogrodowa - sadzenie i warunki uprawy

Juka ogrodowa wysadzana jest do ziemi z sadzonek. Zaleca się, aby czynność tę wykonywać wiosną. Ważna jest jednak w tym przypadku obserwacja temperatury.

ALERT
Jeżeli posiadasz małe sadzonki, które jeszcze nie są dobrze rozwinięte - wstrzymaj się z ich wysadzaniem wczesną wiosną. Może okazać się, że niższe temperatury będą na nie źle wpływać i juka ogrodowa się nie przyjmie.

Juka w ogrodzie powinna być posadzona w miejscu o sporym nasłonecznieniu. Całkowicie otwarta przestrzeń nie będzie jednak do końca wskazana. Ponieważ roślina osiąga dosyć dużą wysokość, mogłaby być narażona wówczas na silne wiatry i złamanie.

Juka ogrodowa doskonale radzi sobie na różnych podłożach - zarówno na żyznych glebach, jak i na ziemi piaszczystej. Nie przepada natomiast za zbyt wysoką wilgocią i glebami gliniastymi.

## Juka ogrodowa - pielęgnacja i kwitnienie

Jeżeli spodziewasz się kwitnienia juki w krótkim czasie od jej zasadzie, to niestety będziesz rozczarowany. Juka ogrodowa zyskuje zdolność kwitnienia dopiero po 2-3 latach - przy zapewnionej odpowiedniej pielęgnacji. Konieczne będzie wspomniane już wcześniej odpowiednie nasłonecznienie i ciepło. Jeżeli w danym roku temperatury są niskie - kwitnienie juki może być zagrożone.

Właściwy wzrost rośliny jest w dużej mierze zależny także od dostarczenie jej odpowiednich składników odżywczych - jednak w niewielkich dawkach. Zazwyczaj nawożenie juki ogrodowej odbywa się 2 razy w sezonie.

ALERT
Pamiętaj, że juka nie przepada za zbyt dużą wilgotnością - nie należy podlewać jej zbyt często. Jeżeli zostanie przelana, możesz doprowadzić do jej chorób - zmian na liściach i brak kwitnienia.

## Jak powinny być zimowane juki ogrodowe?

Zimowanie juki ma wpływ na późniejszy stan rośliny i wystąpienie kwitnienia. Pomimo też, że najpopularniejszy w Polsce gatunek, czyli juka kalifornijska jest mrozoodporna, nie należy zostawiać jej na ekspozycję wobec niskich temperatur.

Zabezpieczenie przed zimowaniem polega na związaniu liści rośliny i ich okryciu materiałem chroniącym przed mrozami.

TIP
Do okrycia juki ogrodowej najlepiej wykorzystać tekturę, gałązki świerka lub słomę. Zabezpieczona w ten sposób roślina przetrwa zimny sezon bez ryzyka o wystąpienie chorób.

Juki można odkrywać w okresie, kiedy sadzone są nowe rośliny. Najlepszym okresem będzie przełom marca i kwietnia, chyba że wysokie temperatury pozwalają na to wcześniej.

## Czy juka może znajdować się w domu?

Podobnie, jak niektóre rośliny ogrodowe również i juka może być uprawiana w domu. Także w tym przypadku nie należy zapomnieć o odpowiednich warunkach - dobrym nasłonecznieniu i niezbyt częstym podlewaniu. Juka domowe doskonale sprawdzi sie w niedalekiem odległości od okien lub drzwi balkonowych, gdzie będzie miała zapewnioną stałą ekspozycję na naturalne światło.

## Dlaczego juka ogrodowa nie kwitnie?

Przyczyny braku kwitnienia juki mogą być różne. Ich ustalenie pomoże Ci zadbać o roślinę i doprowadzić do stanu, w których na jej gałązkach pojawią się piękne, białe dzwonki. Wśród najczęstszych przyczyn braku kwitnienia juki wymienia się:

ALERT
brak odpowiedniego nasłonecznienia,
zbyt wilgotną glebę lub za częste podlewanie,
nieprawidłowe odżywianie składnikami mineralnymi lub zbyt częste nawożenie rośliny,
sadzenie na glebie gliniastej,
zbyt niską temperaturę otoczenia wynikającą ze zbyt wczesnego wysadzenia juki,
nieprawidłowe zimowanie,
ekspozycję na zbyt duże działanie wiatrów.