---
layout: post
date: 2020-01-27
toc: true
title: Moda na antracyt. Jak dokładnie wygląda kolor antracytowy?
description: |-
  Moda na antracyt. Jak dokładnie wygląda kolor antracytowy?
  Antracyt to kolor, który ostatnio znacznie zyskuje na popularności. Jest on mocny, ale warto go zastosować w wystroju wnętrz do podkreślenia ich charakteru.
image: "/uploads/moda-na-antracyt.png"
promoted: true
update_date: 2020-02-05
intro: Odcieniem, który ostatnio bardzo zyskuje na popularności, jest antracyt. Ta
  intrygująco brzmiąca barwa może być stosowana jako tło, ale także jako mocny akcent
  we wnętrzu. Nadaje się do ścian, mebli, dodatków, jak również podłóg. Warto rozważyć
  zastosowanie takiego koloru głównie ze względu na jego wyjątkową uniwersalność.
  Jak można wykorzystywać odcień antracytowy, żeby całość dobrze się komponowała?
main_keywords:
- antracyt
- antracyt kolor
- kolor antracyt
- antracytowy
- kolor antracytowy
related_products:
- collections/_products/pl/lamps/antracytowy-kinkiet-zewnetrzny-henry-ip44.md
- collections/_products/pl/lamps/kinkiet-zewnetrzny-led-cube.md
- collections/_products/pl/lamps/lampka-biurkowa-led-karina.md
- collections/_products/pl/lamps/lampa-sufitowa-led-sputnik-zewnetrzna-ø-9-cm.md

---
## Antracyt - co to za kolor?

Intrygujący kolor - antracyt jest bardzo **ciemnym odcieniem szarości**. Jest on zbliżony do czerni, jednak ma wyraźnie jaśniejszą barwę. Swoją nazwę antracyt zawdzięcza rodzajowi węgla kamiennego a dokładniej jego najbardziej przeobrażonej formie. Jako kolor antracyt jest jednym z najciemniejszych odcieni szarości.

Ten rodzaj szarego znacznie zyskał na popularności w ostatnich latach. Jest to jednak kolor dosyć trudny w zastosowaniu. **Antracyt w aranżacji wnętrz** należy wkomponować w sposób ostrożny i umiejętny. Łatwo przytłoczyć pokój zbyt dużą ilością tej ciemnej barwy. Najlepiej stosować go w przestronnych wnętrzach. Nie oznacza to jednak, że w przypadku mniejszych pomieszczeń trzeba z niego całkowicie rezygnować. Warto natomiast w takim przypadku postawić na dodatki.

{% fig %}
![Antracyt - co to za kolor?](/uploads/antracyt-co-to-za-kolor.jpg "Antracyt - co to za kolor?")
{% endfig %}

Antracyt jest kolorem uniwersalnym - w związku z tym można go dostosować do każdego stylu. Dobrze sprawdzi się w nowoczesnych aranżacjach wnętrz. Pasuje szczególnie do **stylu skandynawskiego, industrialnego, jak i minimalistycznego**. Umiejętnie dopasowany kolor antracytowy nada pomieszczeniu indywidualnego i wyjątkowego charakteru, ożywiając wnętrze i podkreślając elementy wystroju.

## Antracyt na ścianach

Kolor antracytowy w przeszłości pojawiał się na ścianach niezwykle rzadko. Ciemna barwa wydawała się mało ciekawa i zbyt mocna. Tymczasem umiejętnie wykorzystany antracyt może doskonale sprawdzić się w niemal **każdej przestrzeni**.

{:.distinction.distinction-information}
Ten uniwersalny kolor znajdzie zastosowanie we wszystkich pomieszczeniach zaaranżowanych w nowoczesny sposób - kuchni, łazience, sypialni czy gabinecie.

Pomieszczenia, w których kolor antracyt sprawdzi się na ścianach, powinny być nie tylko przestronne, ale także dobrze oświetlone. Barwa ta dobrze sprawdzi się w pokojach o dużym natężeniu naturalnego światła. Najlepiej ozdabiać nią pokoje znajdujące się od strony **wschodniej, południowo-wschodniej oraz zachodniej**. Nie powinno się natomiast malować ścian na ciemnoszary w pomieszczeniach od strony północnej - będą one wyglądać zbyt ponuro i chłodno. W takich przypadkach lepiej połączyć tę barwę z innymi, jaśniejszymi odcieniami.

{:.distinction.distinction-warning}
Jeżeli pomieszczenie ma niewielkie rozmiary, nie powinno się malować ścian na antracytowy. Intensywna, ciemna barwa tylko przytłoczyłaby już i tak małą przestrzeń. Lepszym rozwiązaniem jest pomalowanie ścian na neutralną, jasną barwę, która optycznie powiększy pokój. Antracyt w takim przypadku można wykorzystać do podkreślenia charakteru wystroju - za pomocą mebli i dodatków.

### Kolor antracytowy - jak pokryć ściany?

Jeżeli chodzi o farby w takiej barwie - najlepiej sprawdzą się produkty dające **satynowe wykończenie**. W przypadku obawy przed efektem przytłoczenia można zdecydować się na pomalowanie tylko jednej, akcentowej ściany na ciemny kolor, a reszty - na jaśniejszy (np. odcienie bieli).

{% fig %}
![Kolor antracytowy - jak pokryć ściany?](/uploads/kolor-antracytowy-jak-pokryc-sciany.jpg "Kolor antracytowy - jak pokryć ściany?")
{% endfig %}

Mimo, że tapety dzisiaj wciąż kojarzą się z minioną epoką, warto rozważyć zastosowanie takiego pokrycia ścian. Tapety powoli wracają do łask, a na rynku można dostać produkty o ciekawych wzorach. Również w modnym kolorze, jakim jest antracyt. Odpowiednio dobrana tapeta o ciekawej teksturze będzie stanowić doskonałą ozdobę wnętrza.

{:.distinction.distinction-information}
Dobrym pomysłem zamiast zwykłej farby jest zastosowanie farby tablicowej w odcieniu ciemnej szarości. Ściany zyskają wówczas funkcję pisania. Może się to okazać szczególnie przydatne w kuchni, gabinecie, czy pokoju dziecięcym.

## Meble w kolorze antracytu

Jeżeli kolor, którym jest antracyt jako pokrycie ścian to zbyt dużo, można zdecydować się na zakup mebli w tym odcieniu. Będą one stanowić doskonałe podkreślenie charakteru wnętrza. Ponieważ **antracyt jest mocną barwą**, takie meble powinny odznaczać się dosyć prostą formą. Najlepsze będą w tym przypadku formy geometryczne. Meble antracytowe najlepiej wyglądają na tle jasnych, neutralnych ścian. Mają wtedy szansę wyróżnić się mocnym odcieniem, który sam w sobie stanowi dekorację.

{% fig %}
![Meble w kolorze antracytu](/uploads/meble-w-kolorze-antracytu.jpg "Meble w kolorze antracytu")
{% endfig %}

Do salonu dobrze sprawdzi się także sofa w stylu lat 60. na wysokich nóżkach. Meble w kolorze, jakim jest antracyt, powinny posiadać gładką i prostą fakturę. Warto zestawiać elementy w różnych kolorach - przykładowo ciemnoszarą sofę oraz białe fotele. Antracyt jest również doskonałym wyborem do **nowoczesnej kuchni**. Meble mogą być w całości antracytowe lub połączone z jasnymi dodatkami. Modnym akcentem są również ciemnoszare blaty, kontrastujące z jasnym kolorem mebli.

## Antracyt - jakie dodatki?

Antracyt to bardzo mocny kolor i jak już wspomniano, łatwo jest przytłoczyć nim wnętrze. Zestawienie antracytowych ścian i mebli to odważne rozwiązanie, które ma szansę sprawdzić się tylko w przestronnych wnętrzach o dobrym naturalnym oświetleniu. O wiele bezpieczniej jest zdecydować się na wybór jednego elementu w tej barwie - niech będą to albo ściany, albo meble. W obu przypadkach ważny jest **dobór odpowiednich dodatków**, które podkreślą wystrój wnętrza.

{% fig %}
![Antracyt - jakie dodatki?](/uploads/antracyt-jakie-dodatki.jpg "Antracyt - jakie dodatki?")
{% endfig %}

### Dodatki do ścian w ciemnym odcieniu

Jeżeli ściany w pomieszczeniu pomalowano na kolor antracytowy, najlepiej wybierać meble i dekoracje w odcieniach kontrastujących. Najbezpieczniejsze kolory uzupełniające to biele, beże, ale również mocna czerń. Kolor antracytowy dobrze współpracuje z jasnymi brązami - warto więc stawiać na meble w kolorze naturalnego drewna. Jest to szczególnie dobre rozwiązanie w **stylu skandynawskim**, który wykorzystuje przede wszystkim naturalne faktury.

{:.distinction.distinction-information}
Ciekawym rozwiązaniem do salonu, w którym kolor ścian to antracyt, jest wybór sofy w mocnym kolorze - przykładowo niebieskim lub żółtym. Taki zabieg idealnie ożywi wnętrze, a **antracyt podkreśli intensywny kolor mebla**.

### Antracyt jako akcent

Antracyt nie zawsze nadaje się na kolor ścian. W takim przypadku nie trzeba wcale rezygnować z zastosowania tej barwy w pomieszczeniu - doskonale sprawdza się ona w roli **akcentu**.

Do jasnych przestrzeni warto dobierać **ciemnoszare elementy wyposażenia**, takie jak zasłony, czy ozdobne poduszki. Dobrym pomysłem jest także wybór drobnych sprzętów w kolorze, jakim jest antracyt - krzeseł, stolików i lamp.

{:.distinction.distinction-information}
Elementy takie, jak drzwi, kaloryfery i ramy okien w tego typu odcieniach również podkreślą jasne wnętrze. Takie elementy ożywiają jasne wnętrze, jednocześnie nadając mu charakteru.

## Antracyt, czyli pomysł na wystrój łazienki

Kolor antracytowy idealnie sprawdzi się w aranżacji nowoczesnej łazienki. Istnieje wiele możliwości na wkomponowanie tego koloru do wnętrz tego rodzaju. Remontując łazienkę, można wybrać **antracytowe kafelki**. W przypadku pomieszczeń o mniejszej powierzchni dobrym pomysłem może być złamanie ciemnego koloru za pomocą dodatkowych białych płytek. Jeżeli ściany są szare, to pozostałe elementy, czyli umywalka, wanna i toaleta powinna być w jasnym kolorze.

{% fig %}
![Antracyt, czyli pomysł na wystrój łazienki](/uploads/antracyt-czyli-pomysl-na-wystroj-lazienki.jpg "Antracyt, czyli pomysł na wystrój łazienki")
{% endfig %}

Kontrastowym rozwiązaniem jest zastosowanie elementów ceramiki w kolorze, jakim jest antracyt i wyłożenie ścian jasnymi kafelkami. Oba ze wspomnianych rozwiązań pozwolą na uzyskanie nowoczesnego wystroju łazienki o oryginalnym charakterze.

**Antracyt to modny kolor, który nie bez powodu zyskuje na popularności. Warto rozważyć jego zastosowanie w wystroju wnętrz. Zniechęcający może być fakt, że antracyt w pewnych zestawieniach jest ciemną i przytłaczającą barwą. Jednak jego umiejętne połączenie z pozostałymi elementami wystroju pozwoli na uzyskanie pomieszczenia o nowoczesnym i stylowym wyglądzie.**

## Moda na antracyt - FAQ

{% faqItem %}
{% faqQuestion %}
Antracyt - jaki to kolor?
{% endfaqQuestion %}

{% faqAnswer %}
Antracyt to ciemny odcień szarości, tylko trochę jaśniejszy od czerni. Nazwa tej barwy pochodzi od nazwy wysokokalorycznego węgla o czarnym i połyskliwym odcieniu.
{% endfaqAnswer %}
{% endfaqItem %}

{% faqItem %}
{% faqQuestion %}
Okna antracyt - jaki parapet wybrać?
{% endfaqQuestion %}

{% faqAnswer %}
Do okien w kolorze antracytu najlepiej wybrać parapet o dokładnie takiej samej barwie. Na rynku istnieje wiele produktów, które można z łatwością ze sobą sparować. Można także postawić na kontrast i wybrać biały lub szary parapet - jest to jednak opcja dla odważnych.
{% endfaqAnswer %}
{% endfaqItem %}