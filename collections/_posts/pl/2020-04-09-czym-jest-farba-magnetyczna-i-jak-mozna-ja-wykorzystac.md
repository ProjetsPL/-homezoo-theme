---
layout: post
date: 2020-04-09
main_keywords:
- farba magnetyczna
- " farba tablicowa magnetyczna"
- " farba tablicowa kolory"
- " farba magnetyczna kolory"
- " farba magnetyczna biała"
toc: true
promoted: false
update_date: 2020-04-09
title: Czym Jest Farba Magnetyczna i Jak Można Ją Wykorzystać?
description: "Chcesz prosto i kreatywnie odmienić nudne pomieszczenie? \U0001F449
  Szukasz przy tym funkcjonalności? \U0001F3A8 Farba magnetyczna to prawdziwy hit.
  Sprawdź, jak działa."
intro: Znudził Ci się klasyczny wygląd wnętrz w Twoim domu? Planujesz małe odświeżenie
  mieszkania? Farba magnetyczna to prawdziwy hit ostatnich lat. Z jej pomocą w prosty
  sposób możesz odmienić nudną kuchnię, salon czy pokój dziecięcy - nadając im zupełnie
  nowego wyrazu. Wypróbuj farbę magnetyczną w swoim domu i ciesz się wspaniałymi efektami.
image: "/uploads/farba-tablicowa.jpg"
related_products: []

---
## Jakie zastosowanie ma farba magnetyczna?

Farby magnetyczne, jakie znajdziesz w sprzedaży, mają szeroką gamę zastosowań. **Nadają się do malowania powierzchni otynkowanych, betonowych, drewnianych czy metalowych.** Nie znajdują jednak zastosowania na zewnątrz budynku. Są przystosowane do użytku wewnętrznego, a zatem z powodzeniem można stosować je w **dowolnie wybranych pomieszczeniach zamkniętych**.  Warto również zaznaczyć, że farby magnetyczne są w pełni bezpieczne dla zdrowia i nie zawierają szkodliwych związków chemicznych.

Dzięki opiłkom żelaza znajdującym się w składzie, po nałożeniu na ścianę, **farba magnetyczna** zyskuje właściwości, umożliwiające wykorzystanie ściany jako tablicy magnetycznej.  Dzięki temu, za pomocą magnesów **można powiesić na ścianie** na przykład dziecięce **rysunki**, **zdjęcia**, listę zakupów lub **ważne notatki**.

## Farba magnetyczna - kolory do wyboru

Farba magnetyczna występuje **w kilku wariantach kolorystycznych.** Są to przede wszystkim czerń, szarości i grafity o różnych odcieniach. Nie oznacza to jednak, że jesteś zmuszony do całkowitej zmiany kolorystyki swojego domu. Zazwyczaj farba magnetyczna wykorzystywana jest do pomalowania **jednej lub dwóch ścian** pomieszczenia, a nie całego wnętrza.

{% fig %}
![Farba magnetyczna - kolory do wyboru](/uploads/czym-jest-farba-magnetyczna-i-jak-mozna-ja-wykorzystac.jpeg "Farba magnetyczna - kolory do wyboru")
{% endfig %}

Jakiś czas temu na półkach sklepowych pojawiła się między innymi farba magnetyczna jasnym kolorze szarym, zbliżonym do przełamanej bieli. Jeśli zależy Ci na **ścianie magnetycznej w jasnym kolorze** - może to być strzał w dziesiątkę.

## Jak poprawnie malować farbą magnetyczną?

Malowanie farbą magnetyczną nieco różni się od malowania za pomocą zwykłych farb. **Źle nałożona lub przypadkowo rozlana farba magnetyczna**, może pozostawić po sobie ślady, które trudno będzie usunąć. Z tego względu warto tuż przed rozpoczęciem pracy odpowiednio zabezpieczyć pomieszczenie.

Przed nałożeniem farby należy odpowiednio przygotować i oczyścić  malowane podłoże tak, aby było suche i gładkie. Jeśli chcesz użyć farby magnetycznej na powierzchnię śliską lub z połyskiem, podłoże należy wcześniej **odpowiednio zmatowić.** Powierzchnie drewniane wymagają natomiast nałożenia dodatkowego podkładu przed malowaniem.

{:.distinction.distinction-information}
Aby osiągnąć skuteczny i estetyczny efekt, malowanie rozpocznij od dokładnego wymieszania farby magnetycznej za pomocą patyczka. Dzięki temu będziemy mieć pewność, że opiłki żelaza, osiadające na dnie puszki, zostaną przeniesione na ścianę za pomocą pędzla.

Następnie należy bardzo **dokładnie pokryć powierzchnię warstwą farby**. Dla uzyskania lepszych właściwości magnetycznych zaleca się nakładanie 3 warstw farby w równych odstępach czasowych.

{% fig %}
![Jak poprawnie malować farbą magnetyczną?](/uploads/jak-poprawnie-malowac-farba-magnetyczna.jpg "Jak poprawnie malować farbą magnetyczną?")
{% endfig %}

Jeżeli chodzi o sam styl malowania, jest on zupełnie dowolny. Własnoręcznie namalowane tablice magnetyczne (bez względu na wybraną powierzchnię) **mogą przyjąć każdy kształt**, w zależności od preferencji malującego. W ten sposób za pomocą jednego rodzaju farby możemy uzyskać zarówno tradycyjną prostokątną tablicę magnetyczną, jak i inne fantazyjne kształty, np.: domek, miś albo zamek księżniczki, które świetnie sprawdzą się w pokoju dziecięcym.

{:.distinction.distinction-information}
Jeśli zależy Ci na uzyskaniu konkretnego, bardziej skomplikowanego kształtu, warto zaopatrzyć się w szablon ze wzorem. Takie rozwiązanie nie tylko znacznie ułatwia malowanie, ale również chroni przed przypadkowym zabrudzeniem ściany.

W przypadku, gdy ściana narażona jest na częste dotykanie lub przesuwanie magnesów, warto **pokryć ją warstwą bezbarwnego lakieru**. Lakier do ścian można znaleźć zarówno w wersji z połyskiem, jak i matowej i jest on skutecznym zabezpieczeniem przed zdzieraniem i zatłuszczaniem ściany. To idealne rozwiązanie do pomieszczeń, takich jak **kuchnia** czy **pokój dziecięcy**.

## Idealna do pokoju dziecięcego farba tablicowa magnetyczna

Farba tablicowa magnetyczna jest środkiem o nieco szerszym zastosowaniu. Jak sama nazwa wskazuje - **"farba tablicowa"** ma służyć, jako tablica, a zatem oprócz właściwości magnetycznych, powinna także dawać możliwość **pisania kredą** po jej powierzchni. I dokładnie w taki sposób działa.

Co więcej, f**arba tablicowa magnetyczna** nie tylko umożliwia notowanie, czy rysowanie kredą, ale również daje możliwość ścierania zapisanej powierzchni po skończeniu użytkowania. Ścianę pomalowaną farbą tablicową należy wycierać za pomocą suchej lub zwilżonej zwykłą wodą ściereczki.

{:.distinction.distinction-warning}  
Uwaga! Do wycierania tablicowej farby magnetycznej nie należy stosować żadnych detergentów. Użycie nieodpowiedniego środka może uszkodzić farbę, a w skrajnych przypadkach również ścianę.

Farba tablicowa magnetyczna najczęściej wykorzystywana jest w **pokoju dziecięcym**. Nie od dziś wiadomo, że dzieci uwielbiają malować po ścianach. Jednak zazwyczaj kończy się to koniecznością przeprowadzenia remontu. Tym razem nie musi tak być! Dzięki farbie tablicowej magnetycznej **maluch będzie mógł dać upust swojej kreatywności w wyznaczonym do tego miejscu**.  Ściana pomalowana farbą tablicową to świetny pomysł do pokoju dziecięcego, który przedszkolakom i dzieciom w wieku szkolnym uprzyjemni naukę, a małym artystom da możliwość wyrażania siebie w dowolnym miejscu - nawet na ścianach.

{% fig %}
![Idealna do pokoju dziecięcego farba tablicowa magnetyczna](/uploads/idealna-do-pokoju dziecięcego-farba-tablicowa-magnetyczna.jpg "Idealna do pokoju dziecięcego farba tablicowa magnetyczna")
{% endfig %}

### Gdzie jeszcze można wykorzystać farbę tablicową?

Ilość zastosowań farby tablicowej magnetycznej jest niemal nieograniczona. Z uwagi na fakt, że **farbą tablicową można pokryć dowolną powierzchnię wewnątrz budynku**, umożliwia to wykorzystanie farby dosłownie w każdym pomieszczeniu i w każdym celu.

Bardzo popularnym zastosowaniem dla farby tablicowej magnetycznej jest **wykorzystanie jej w kuchni**. Pokrycie kawałka (lub całej) ściany kuchennej farbą tablicową może posłużyć jako miejsce do zapisywania listy zakupów, czy najczęściej wykorzystywanych przepisów na ulubione dania.

Farba tablicowa magnetyczna zastosowanie znajdzie również w **salonie czy przedpokoju,** gdzie na jednej ze ścian można zbierać podpisy od odwiedzających gości lub stworzyć listę rzeczy do zrobienia na dany dzień.

W **sypialni** lub **gabinecie** można natomiast wykorzystać ścianę pokrytą farbą tablicową do prywatnych zapisków i notatek.

Ponadto, farbą tablicową można pokrywać nie tylko ściany, ale również przedmioty. Dzięki temu można na przykład **pomalować nią drewniane skrzynie lub fronty szafek**, które następnie łatwo będzie podpisać.

### Farba magnetyczna tablicowa - kolory

Farba tablicowa magnetyczna przeznaczona jest nie tylko do przypinania na niej notatek czy rysunków, ale również do zapisywania i rysowania. Z tego względu na rynku można znaleźć ją dostępną w dwóch wariantach kolorystycznych - c**zarnym lub szarym**.

{:.distinction.distinction-information}
Początkowo jedynym dostępnym wariantem była czarna farba tablicowa magnetyczna, jednak z czasem wprowadzono do sklepów również farbę w kolorze szarym.

Ciekawostką jest fakt, że farba magnetyczna tablicowa - pokryta farbą o innym kolorze zachowa swoje właściwości magnetyczne, jednak całkowicie utraci możliwość używania jej jako tablicy ścieralnej do pisania kredą. Z tego względu farby tablicowej nie należy pokrywać żadnym środkiem nawierzchniowym.

{% faqItem %}
{% faqQuestion %}
Farba magnetyczna jak malować?
{% endfaqQuestion %}

{% faqAnswer %}
Malowanie ścian farbą magnetyczną różni się w niewielkim stopniu od malowania zwyczajną farbą. Ze względu na drobinki żelaza znajdujące się w farbie, należy dokładnie wymieszać ją przed malowaniem. Następnie wystarczy postępować, jak w przypadku zwykłych farb ściennych.
{% endfaqAnswer %}
{% endfaqItem %}