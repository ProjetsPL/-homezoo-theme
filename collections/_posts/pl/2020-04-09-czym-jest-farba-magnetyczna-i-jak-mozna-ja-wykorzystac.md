---
layout: post
date: 2020-04-09
main_keywords:
- farba magnetyczna
- " farba tablicowa magnetyczna"
- " farba tablicowa kolory"
- " farba magnetyczna kolory"
- " farba magnetyczna biała"
toc: true
promoted: false
update_date: 2020-04-09
title: Czym jest farba magnetyczna i jak można ją wykorzystać?
description: Farba magnetyczna to prawdziwy hit ostatnich lat w malowaniu wnętrz.
  Chcesz w prosty i kreatywny sposób odmienić nudne pomieszczenie? Wypróbuj farbę
  magnetyczną w swoim domu!
intro: Znudził Ci się już wygląd Twoich wnętrz? Planujesz małe odświeżenie mieszkania?
  Farba magnetyczna to prawdziwy hit ostatnich lat. Za jej pomocą w prosty sposób
  możesz odmienić nudną kuchnię, salon czy pokój dziecięcy -nadając im zupełnie nowego
  wyrazu. Wypróbuj farbę magnetyczną w swoim domu i ciesz się wspaniałym efektem końcowym.
image: "/uploads/farba-magnetyczna2.jpg"
related_products: []
published: false

---
## Jakie zastosowanie ma farba magnetyczna?

Farby magnetyczne, jakie znajdziemy w sprzedaży mają szeroką gamę zastosowań. Nadają się do malowania powierzchni otynkowanych, betonowych, drewnianych czy metalowych. Nie znajdują jednak zastosowania na zewnątrz budynku. Są przystosowane do użytku wewnętrznego, a zatem z powodzeniem można stosować je w dowolnie wybranych pomieszczeniach zamkniętych.  Warto również zaznaczyć, że farby magnetyczne są w pełni bezpieczne dla zdrowia i nie zawierają szkodliwych związków chemicznych.

Dzięki opiłkom żelaza, znajdującym się w składzie, po nałożeniu na ścianę, farba magnetyczna zyskuje właściwości, umożliwiające wykorzystanie ściany jako tablicy magnetycznej.  Dzięki temu, za pomocą magnesów można powiesić na ścianie na przykład dziecięce rysunki, zdjęcia, listę zakupów lub ważne notatki.

## Farba magnetyczna - kolory do wyboru

Farba magnetyczna występuje w kilku wariantach kolorystycznych. Są to czernie, szarości i grafity o różnych odcieniach. Nie oznacza to jednak, ze jesteśmy zmuszeni zdecydować się na wprowadzenie takiej kolorystyki do naszych domów.

Chcąc zachować aktualną kolorystykę ścian, poszukujemy farby magnetycznej bezbarwnej. Jednak taki produkt nie jest dostępny na rynku. Jakiś czas temu w sklepach pojawiła się natomiast farba magnetyczna biała. Jeśli zależy nam zarówno na ścianie magnetycznej, jak i na konkretnym kolorze, warto zaopatrzyć się w dwie osobne puszki farby - jedna to farba magnetyczna (najlepiej o jak najjaśniejszym odcieniu) a druga to farba o porządanym przez nas kolorze, która będzie stanowić wierzchnią.

{:.distinction.distinction-information}  
Wybierając farbę, która będzie służyć jako warstwa wierzchnia, najlepiej zaopatrzyć się u tego samego producenta, od którego pochodzi wybrana przez nas farba magnetyczna. W ten sposób zapewnimy im dłuższą trwałość.

{% fig %}
![](/uploads/farba-magnetyczna-kolor2.jpg "Farba magnetyczna - kolory do wyboru")  
{% endfig %}

Aby farba wierzchnia pokryła kolor farby magnetycznej, nie odbierając przy tym jej właściwości, należy nałożyć na nią dwie cienkie warstwy farby wierzchniej akrylowej, o wybranym przez nas kolorze.

## Jak poprawnie malować farbą magnetyczną?

Malowanie farbą magnetyczną nieco różni się od malowania za pomocą zwykłych farb. Źle nałożona lub przypadkowo rozlana farba magnetyczna, może pozostawić po sobie ślady, które trudno będzie usunąć. Z tego względu warto tuż przed rozpoczęciem pracy odpowiednio zabezpieczyć pomieszczenie.

Przed nałożeniem farby należy odpowiednio przygotować i oczyścić  malowane podłoże tak, aby było suche i gładkie. Jeśli chcemy użyć farby magnetycznej na powierzchnię śliską lub z połyskiem, podłoże należy wcześniej odpowiednio zmatowić. Powierzchnie drewniane wymagają natomiast nałożenia dodatkowego podkładu przed malowaniem.

Aby osiągnąć skuteczny i estetyczny efekt, malowanie rozpocznijmy od dokładnego wymieszania farby magnetycznej za pomocą patyczka. Dzięki temu będziemy mieć pewność, że opiłki żelaza, osiadające na dnie puszki, zostaną przeniesione na ścianę za pomocą pędzla. Następnie należy bardzo dokładnie pokryć powierzchnię warstwą farby. Dla uzyskania lepszych właściwości magnetycznych, zaleca się nakładanie 3 warstw farby w równych odstępach czasowych.

Jeżeli chodzi o sam styl malowania jest on zupełnie dowolny. Własnoręcznie namalowane tablice magnetyczne (bez względu na wybraną powierzchnię) mogą przyjąć każdy kształt, w zależności od preferencji malującego. W ten sposób za pomocą jednego rodzaju farby możemy uzyskać zarówno tradycyjną prostokątną tablicę magnetyczną, jak i inne fantazyjne kształty, np.: domek, miś albo zamek księżniczki, które świetnie sprawdzą się w pokoju dziecięcym. Jeśli zależy nam na uzyskaniu konkretnego, bardziej skomplikowanego kształtu, warto zaopatrzyć się w szablon ze wzorem. Takie rozwiązanie nie tylko znacznie ułatwia malowanie, ale również chroni przed przypadkowym zabrudzeniem ściany.

W przypadku, gdy ściana narażona jest na częste dotykanie lub przesuwanie magnesów, warto pokryć ją warstwą bezbarwnego lakieru. Lakier do ścian można znaleźć zarówno w wersji z połyskiem, jak i matowej i jest on skutecznym zabezpieczeniem przed zdzieraniem i zatłuszczaniem ściany. To idealne rozwiązanie do pomieszczeń, takich jak kuchnia czy pokój dziecięcy.

## Idealna do pokoju dziecięcego farba tablicowa magnetyczna

Farba tablicowa magnetyczna jest farbą magnetyczną o nieco szerszym zastosowaniu. Jak sama nazwa wskazuje - "farba tablicowa" ma służyć nam, jako tablica, a zatem oprócz właściwości magnetycznych, powinna także dawać możliwość pisania kredą po jej powierzchni. I dokładnie w taki sposób działa.

{% fig %}
![](/uploads/farba-tablicowa2.jpg "Idealna do pokoju dziecięcego farba tablicowa magnetyczna")
{% endfig %}

Co więcej, farba tablicowa magnetyczna nie tylko umożliwia notowanie czy rysowanie kredą, ale również daje możliwość ścierania zapisanej powierzchni po skończeniu użytkowania. Ścianę pomalowaną farbą tablicową należy wycierać za pomocą suchej lub zwilżonej zwykłą wodą ściereczki.

{:.distinction.distinction-warning}  
Uwaga! Do wycierania tablicowej farby magnetycznej nie należy stosować żadnych detergentów. Użycie nieodpowiedniego środka może uszkodzić farbę, a w skrajnych przypadkach również ścianę.

Farba tablicowa magnetyczna najczęściej wykorzystywana jest w pokoju dziecięcym. Nie od dziś wiadomo, że dzieci uwielbiają malować po ścianach. Jednak zazwyczaj kończy się to koniecznością przeprowadzenia remontu. Tym razem nie musi tak być! Dzięki farbie tablicowej magnetycznej maluch będzie mógł dać upust swojej kreatywności w wyznaczonym do tego miejscu.  Ściana pomalowana farbą tablicową to świetny pomysł do pokoju dziecięcego, który przedszkolakom i dzieciom w wieku szkolnym uprzyjemni naukę, a małym artystom da możliwość wyrażania siebie w dowolnym miejscu - nawet na ścianach.

### Gdzie jeszcze można wykorzystać farbę tablicową?

Ilość zastosowań farby tablicowej magnetycznej jest niemal nieograniczona. Z uwagi na to, że farbą tablicową możemy pokryć dowolną powierzchnię wewnątrz budynku, umożliwia to wykorzystanie farby dosłownie w każdym pomieszczeniu i w każdym celu.

Drugim najpopularniejszym zastosowaniem dla farby tablicowej magnetycznej jest wykorzystanie jej w kuchni. Pokrycie kawałka (lub całej) ściany kuchennej farbą tablicową może posłużyć nam jako miejsce do zapisywania listy zakupów czy najczęściej wykorzystywanych przepisów na ulubione dania. Farba tablicowa magnetyczna zastosowanie znajdzie również w salonie czy przedpokoju, w którym możemy na jednej ze ścian zbierać podpisy od odwiedzających nas gości lub stworzyć listę rzeczy do zrobienia na dany dzień. W sypialni lub gabinecie możemy natomiast wykorzystać ścianę pokrytą farbą tablicową do naszych prywatnych zapisków i notatek.

{% fig %}
![](/uploads/farba-tablicowa.jpg "Gdzie jeszcze można wykorzystać farbę tablicową?")
{% endfig %}

Ponadto, farbą tablicową możemy pokrywać nie tylko ściany, ale również przedmioty. Dzięki temu możemy na przykład pomalować nią drewniane skrzynie lub fronty szafek, które następnie łatwo będzie podpisać. Mówiąc krótko, zastosowań jest dokładnie tyle, ile tylko zdołamy wymyślić!

### Farba tablicowa - kolory

Farba tablicowa magnetyczna przeznaczona jest nie tylko do przypinania na niej notatek czy rysunków, ale również do zapisywania i rysowania. Z tego względu na rynku można znaleźć ją dostępną w dwóch wariantach kolorystycznych - czarnym lub szarym. Początkowo jedynym dostępnym wariantem była czarna farba tablicowa magnetyczna, jednak z czasem wprowadzono do sklepów również farbę w kolorze szarym.

W przypadku farby tablicowej, inaczej niż w przypadku zwykłej farby magnetycznej, zmiana koloru na dowolnie wybraną barwę nie jest możliwa. Farba tablicowa pokryta farbą o innym kolorze w prawdzie zachowa swoje właściwości magnetyczne, jednak całkowicie utraci możliwość używania jej jako tablicy ścieralnej do pisania kredą. Z tego względu farby tablicowej nie należy pokrywać żadnym środkiem nawierzchniowym.

{% faqItem %}
{% faqQuestion %}
Farba magnetyczna jak malować?
{% endfaqQuestion %}

{% faqAnswer %}
Malowanie ścian farbą magnetyczną różni się w niewielkim stopniu od malowania zwyczajną farbą. Ze względu na drobinki żelaza znajdujące się w farbie, należy dokładnie wymieszać ją przed malowaniem. Następnie wystarczy postępować, jak w przypadku zwykłych farb ściennych.
{% endfaqAnswer %}
{% endfaqItem %}