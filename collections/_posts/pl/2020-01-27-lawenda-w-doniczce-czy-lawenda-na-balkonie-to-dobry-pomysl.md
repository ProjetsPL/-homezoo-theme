---
layout: post
date: 2020-01-26
toc: true
title: Lawenda w Doniczce. Czy Lawenda na Balkonie to Dobry Pomysł?
description: "Lawenda to jedna z najpopularniejszych roślin ogrodowych. \U0001F3E1
  Coraz częściej pojawia się też na balkonach. ➡️ Sprawdź, jakie ma właściwości."
image: "/uploads/lawenda-w-doniczce.jpg"
intro: Lawenda to wyjątkowa roślina o wielu właściwościach, która gości w wielu ogrodach.
  Jest ceniona ze względu na piękny kolor i mocny zapach. Uprawa lawendy nie sprawia
  wielu problemów, co jest jej dodatkowym atutem. Jednak nie trzeba posiadać ogrodu,
  aby korzystać z właściwości tej rośliny. Lawenda w doniczce to dobry pomysł, gdy
  przestrzeń jest ograniczona. Jak ją pielęgnować?
update_date: 2020-05-29
promoted: true
main_keywords:
- lawenda
- lawenda w doniczce
- lawenda wąskolistna
- lawenda uprawa
- lawenda na balkonie
- uprawa lawendy
- lawenda w domu
- kiedy kwitnie lawenda
- jak pielęgnować lawendę

---
## Jakie właściwości ma lawenda?

Lawenda (**_Lavandula_**) to krzew z rodziny jasnotowatych. To roślina ozdobna, ale także uprawna. Osiąga pół metra jednak wśród 40 rodzajów lawendy - istnieją wyższe gatunki. Charakterystyczne są **fioletowe lub niebieskie kwiaty** - w długich słupkach. Wydzielają one kamforowy zapach. Roślina ma właściwości lecznicze. Lawenda stosowana jest w przemyśle perfumeryjnym i jako przyprawa.

Wykorzystywane są jej kwiaty, najczęściej w **formie suszonej**. Wytwarza się z nich także olejek eteryczny, który posiada właściwości odkażające.

Ponadto lawenda ma także wiele innych właściwości, które doceni każda kobieta. W dobie powrotu naturalnych kosmetyków lawenda staje się ponownie coraz bardziej doceniana. Ma właściwość **ograniczające produkcję sebum przez skórę**, dlatego nadaje się szczególnie do **cery tłustej i mieszanej**. Doskonale radzi sobie z trądzikiem i wypryskami, czy zmianami koloru skóry.

Uprawiając lawendę w ogrodzie lub doniczkach na balkonie, można samodzielnie przygotować preparaty wspomagające skórę.

{% fig %}
![Jakie właściwości ma lawenda?](/uploads/lawenda-w-doniczce-kosmetyki-naturalne.jpg "Jakie właściwości ma lawenda?")
{% endfig %}

{:.distinction.distinction-information}
Kwiat ze względu na swój zapach działa **kojąco na układ nerwowy**, a w przypadku zmęczenia umysłowego - pobudza aktywność umysłową. Roślina pita jako napar lub dodawana do potraw jako przyprawa pobudza układ trawienny oraz rozluźnia mięśnie, łagodząc ból.

Między innymi ze względu na te właściwości może być ona stosowana w ogrodzie, ale także na balkonie, a nawet w kuchni. Lawenda w doniczce nie jest bardzo wymagająca. Wystarczy pamiętać o kilku zasadach pielęgnacji, aby cieszyć się jej zapachem i ciekawym wyglądem.

{% fig %}
![Lawenda na balkonie](/uploads/lawenda-w-doniczce-balkon.jpg "Lawenda na balkonie")
{% endfig %}

## Lawenda w doniczce - co warto o niej wiedzieć?

Lawenda w doniczce jest odpowiednią propozycją dla wszystkich osób, które chcą cieszyć się tą piękną roślina na swoim balkonie. **Możesz zdecydować się na zakup gotowej sadzonki lub samodzielnie wysiać lawendę.** Drugi sposób wymaga zdecydowanie więcej zaangażowania, ponieważ konieczne jest przeprowadzenia staryfikacji nasion. Jest to nic innego jak **chłodzenie nasion**, które odbywa się przez około trzy tygodnie.

{% fig %}
![Lawenda w doniczce - co warto o niej wiedzieć?](/uploads/lawenda-w-doniczce-sadzenie.jpg "Lawenda w doniczce - co warto o niej wiedzieć?")
{% endfig %}

Najlepiej proces staryfikacji nasion przeprowadzić w okolicy lutego. Jak to zrobić? Przygotuj niedużej wielkości naczynie i wsyp do niego ziemię ogrodową. Następnie wysiej nasiona lawendy i wstaw do pomieszczenia, w którym temperatura osiąga około 0°C np. do piwnicy. Coraz częściej można spotkać się z sytuacją, że **chłodzenie nasion lawendy odbywa się w lodówce** - to zdecydowanie wygodniejszy sposób. Dodatkowo nie musisz obawiać się także przymrozków.

**Uprawa lawendy w domu** nie jest trudnym zadaniem. Roślina ta nie jest bardzo wymagająca. Odpowiednio posadzona, będzie służyć przez długie lata. Istnieje wiele gatunków lawendy, a większość z nich nadaje się do **uprawy w doniczce**. Rośliny jednoroczne, które nie mają szans przetrwać mrozów przy uprawie ogrodowej, będą czuły się świetnie w pojemniku.

{% fig %}
![Lawenda w doniczce - co warto o niej wiedzieć?](/uploads/lawenda-w-doniczce-co-warto-o-niej-wiedziec.jpg "Lawenda w doniczce - co warto o niej wiedzieć?")
{% endfig %}

### Uprawa lawendy w domu - gatunki

Odmiana, która najczęściej pojawia się w ogrodach to lawenda wąskolistna. Jest ona ceniona ze względu na swoją mrozoodporność. Poszczególne odmiany osiągają **różne wysokości**, co należy wziąć pod uwagę podczas wyboru rośliny. Znanych jest około 30 gatunków i jeszcze więcej odmian.

Te najpopularniejsze to:

{:.list.list-positive}

* **Lawenda wąskolistna** - znana również jako lawenda angielska. Ponieważ jest mrozoodporna, może przetrwać warunki chłodnej strefy klimatycznej. Dorasta do 1 metra, a jej kwiaty występują w różnych barwach - od białego po ciemnofioletowy.
* **Lawenda francuska** - gatunek ten jest mniej odporny na mrozy. Wytrzymuje do -7 stopni Celsjusza, dlatego w chłodnych klimatach uprawiana jest sezonowo. Kwiatostany są bardziej okazałe, niż u odmiany wąskolistnej - na czubkach pędów tworzą się kolorowe „skrzydełka”. Ze względu na wysoką zawartość olejków rośliny nie stosuje się w celach kulinarnych.
* **Lawenda hiszpańska** - kwiaty tej rośliny mają zabarwienie od białego po niebieski. Roślina nie jest jadalna. Ponieważ nie jest odporna na mrozy, najczęściej uprawia się ją w doniczce.
* **Lawenda spika** - znana także jako lawenda szerokolistna. Podobnie, jak lawenda wąskolistna, ten gatunek jest w stanie przetrwać mrozy. Odznacza się wyjątkowo mocnym zapachem, z jej kwiatów pozyskiwany jest olejek o kamforowym zapachu.
* **Lawenda pośrednia** - gatunek powstał po skrzyżowaniu odmiany wąskolistnej i spiki. Jest zimozielona, jej liście mają ładny srebrzystozielony kolor. Kwiaty są fioletowe. Roślina dorasta do 60 cm.

{:.distinction.distinction-information}
Lawenda kwitnie od połowy czerwca do września, jednak czas kwitnienia może się przesuwać. Jest to zależne od różnych czynników. U większości gatunków liście są zielone przez cały rok.

### Lawenda w doniczce - jak ją posadzić?

Niezależnie od wyboru rodzaju rośliny, wszystkie gatunki mają podobne wymagania. Lawenda w doniczce wymaga jednak więcej uwagi, niż ta posadzona w gruncie, ponieważ rośnie ona na mniejszej powierzchni.

Roślina powinna zostać posadzona w dość głębokiej donicy. Zaleca się stosowanie pojemników ceramicznych, które pozwalają na **odparowanie nadmiaru wody**. W przypadku plastikowych donic istnieje ryzyko, że woda będzie w nich stać. Na dnie koniecznie trzeba umieścić warstwę drenażu oraz wykonać odpływ, ponieważ lawenda nie toleruje nadmiaru wilgoci.

{% fig %}
![Lawenda w doniczce - jak ją posadzić?](/uploads/lawenda-w-doniczce-jak-ja-posadzic.jpg "Lawenda w doniczce - jak ją posadzić?")
{% endfig %}

Najlepsza ziemia dla tych roślin jest lekka, przepuszczalna, bogata w wapń. Wyróżnia ją **zasadowy lub obojętny odczyn**. Można wykorzystać ziemię uniwersalną zmieszaną z piaskiem w proporcji 1:1. W kwiaciarniach dostępne są także gotowe podłoża do lawendy. Młodą roślinę należy posadzić, a jej korzenie dodatkowo przysypać warstwą ziemi.

Lawenda w doniczce będzie czuła się najlepiej w miejscu, które jest nasłonecznione - południowe lub zachodnie. Roślina lubi lekki powiew wiatru, dlatego pojemnik można ustawić na przeciągu. Latem może zostać wystawiona na nasłoneczniony balkon.

{:.distinction.distinction-information}
Lawendę można także spróbować zasiać. Nasiona powinny być odpowiednio **stratyfikowane** (przez około dwa miesiące). W tym celu można je zmieszać z piaskiem i umieścić w lodówce, a zasiać na wiosnę. Młode rośliny zakwitną dopiero po roku, a ich kolory mogą się różnić od koloru rośliny macierzystej.

## Lawenda w domu - wskazówki pielęgnacji

**Lawenda nie lubi cienia** i nadmiaru wilgoci. Roślinę należy podlewać 1-2 razy w tygodniu, uważając, aby jej nie przelać. Zniesie ona lekkie przesuszenie podłoża, jednak nie wolno dopuścić do całkowitego wyschnięcia gleby. Nawożenie następuje od kwietnia do lipca, co 2 tygodnie - najlepiej nawozem płynnym.

Uprawa lawendy w domu wymaga przycinania. Powinno się to robić przynajmniej dwa razy w roku. Ma to wpływ na zachowanie ładnego wyglądu rośliny, a także przedłużenie okresu kwitnienia. Maksymalnie można skrócić połowę pędu, jednak roślinę najlepiej przyciąć na długości **2/3 przyrostu**.

Lawenda wymaga także odpowiedniego przezimowania. W tym celu należy ją przenieść do chłodnego pomieszczenia. **Nie można zapomnieć o jej podlewaniu.** Jest to roślina, której szkodniki raczej nie atakują - ze względu na jej intensywny zapach. Można ją przesadzać po zakończeniu okresu kwitnienia.

{:.distinction.distinction-warning}
Jedyna choroba, jaka jest w tym przypadku zagrożeniem to **szara pleśń**, która może się pojawić w wyniku nadmiernego podlewania. Dlatego nie można dopuścić do przemoczenia korzeni. Wodę ze spodka powinno się od razu wylewać, żeby nie została ona ponownie zassana przez ziemię.

## Lawenda na balkonie i w domu - przykładowe aranżacje

Lawenda może być sadzona pojedynczo, jak i w grupach - należy w tym celu dobrać pojemnik odpowiedniej wielkości. Roślina sama w sobie jest ozdobna i świetnie się prezentuje. Można ją również łączyć z innymi gatunkami kwiatów. Do kompozycji powinno wybierać się rośliny o możliwie jak najbardziej zbliżonych wymaganiach.

Lawenda w doniczce świetnie będzie rosła z gatunkami takimi jak:

{:.list.list-positive}

* szałwia,
* nagietki,
* nachyłki,
* goździki.

{% fig %}
![Lawenda na balkonie i w domu - przykładowe aranżacje](/uploads/lawenda-na-balkonie-i-w-domu.jpg "Lawenda na balkonie i w domu - przykładowe aranżacje")
{% endfig %}

Powinna być ona zestawiana z roślinami o delikatnych barwach, aby jej nie zagłuszyć. Szczególnie dobrze wyglądają **kompozycje z innymi ziołami prowansalskimi**, takimi jak tymianek, rozmaryn czy szałwia. Takie połączenie idealnie nadaje się do kuchni - jako ozdoba oraz ogródek ziołowy.

W aranżacji wnętrz roślina ta najlepiej sprawdza się w stylu rustykalnym. Warto wybierać do niej ciekawe pojemniki - na przykład kolorowe doniczki ceramiczne. Dobrze będą wyglądać również osłonki z metalowych wiaderek lub nawet starej konewki.

## Lawenda - praktyczne zastosowania

Jak już wspomniano, lawenda ma wiele właściwości. Hodując tę roślinę w domu, warto z nich skorzystać. Poniżej znajduje się kilka przykładowych pomysłów na wykorzystanie rośliny:

{:.list.list-positive}

* **Środek przeciw owadom** - owady nie znoszą intensywnego zapachy lawendy. Ususzone kwiaty można umieścić w bawełnianych lub lnianych woreczkach i zawiesić w wybranych miejscach, np. **w sypialni**. Jest to także sprawdzony sposób na mole - woreczek wystarczy umieścić w szafie.

{% fig %}
![Lawenda - praktyczne zastosowania](/uploads/lawenda-praktyczne-zastosowania.jpg "Lawenda - praktyczne zastosowania")
{% endfig %}

{:.list.list-positive}

* **Sposób na ból głowy** - ten zapach działa **kojąco i rozluźniająco**. Kilka kwiatów można umieścić w wazonie w sypialni. Woreczek z suszonymi roślinami można umieścić pod poduszką - pomoże to w zaśnięciu.
* **Przyprawa** - lawenda to składnik popularnej mieszanki ziół prowansalskich. Roślinę można z powodzeniem stosować w wielu daniach, szczególnie drobiowych. Należy jednak robić to ostrożnie, ponieważ ma wyjątkowo silny aromat. W nadmiarze może zabić smak potrawy. Kwiaty można dodawać także do wypieków i lodów.
* **Cukier aromatyzowany** - taki dodatek jest bardzo łatwy w przygotowaniu. Wystarczy zasypać suszone lub świeże, posiekane kwiaty cukrem i zamknąć szczelnie na kilka tygodni. Po tym czasie cukier należy przesiać, oddzielając rośliny. Jest on **idealny do kawy, herbaty, ciast oraz ciasteczek**.
* **Lawendowa dekoracja** - ścięte i zasuszone gałązki to świetny element dekoracyjny. Pojedynczymi pędami można przykładowo udekorować świece lub zrobić z nich bukiet i wsadzić do wazonu.

{% fig %}
![Lawenda - praktyczne zastosowania](/uploads/lawenda-praktyczne-zastosowania2.jpg "Lawenda - praktyczne zastosowania")
{% endfig %}

To tylko kilka zastosowań, jakie ma lawenda. Pomysłów oczywiście jest o wiele więcej - wystarczy odrobina kreatywności oraz inspiracji. Jest to niezwykła roślina, nad której uprawą warto posiadać w domu lub w ogrodzie. Do wyboru jest wiele gatunków, które różnią się od siebie wyglądem. Roślina ta wymaga tylko odrobiny uwagi, a to niewiele w porównaniu z korzyściami płynącymi z jej posiadania. Lawenda w doniczce to także świetny pomysł, który sprawdzi się w wystroju każdego wnętrza.

## Lawenda w doniczce - FAQ

{% faqItem %}
{% faqQuestion %}
Kiedy kwitnie lawenda?
{% endfaqQuestion %}

{% faqAnswer %}
Okres kwitnienia lawendy przypada od czerwca do końca września. Czas ten może ulegać przesunięciu. Jest to zależne od wielu czynników, takich, jak warunki, w których rośnie lawenda.
{% endfaqAnswer %}
{% endfaqItem %}

{% faqItem %}
{% faqQuestion %}
Jak pielęgnować lawendę?
{% endfaqQuestion %}

{% faqAnswer %}
Podczas pielęgnacji warto zwrócić uwagę na podłoże. Lawenda lubi ziemię lekko zasadową lub neutralną. Dodatkowo nie należy zapominać o dostępie do światła, regularnym podlewaniu i przycinaniu.
{% endfaqAnswer %}
{% endfaqItem %}

{% faqItem %}
{% faqQuestion %}
Lawenda - kiedy przycinać?
{% endfaqQuestion %}

{% faqAnswer %}
Uprawa lawendy wymaga regularnego przycinania na wiosnę oraz w okresie jej kwitnienia. Wiosną należy przyciąć stare, zdrewniałe pędy, natomiast latem - skrócić przekwitłe kwiaty. Najlepiej obciąć 2/3 pędu - pobudzi to kwitnienie rośliny.
{% endfaqAnswer %}
{% endfaqItem %}

{% faqItem %}
{% faqQuestion %}
Lawenda - kiedy sadzić?
{% endfaqQuestion %}

{% faqAnswer %}
Lawenda to roślina, którą można sadzić przez cały sezon od początku kwietnia do końca września. Przesadzanie należy natomiast wykonać po przekwitnięciu kwiatów, wczesną wiosną lub wczesną jesienią.
{% endfaqAnswer %}
{% endfaqItem %}