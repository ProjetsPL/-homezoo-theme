---
layout: post
date: 2020-05-08
main_keywords:
- dereń
- " dereń jadalny"
- " dereń odmiany"
- dereń jadalny uprawa
- " dereń nalewka"
- " przetwory z derenia"
- " dereń właściwości"
- " dereń przepisy"
- " dżem z derenia"
toc: true
promoted: false
update_date: 2020-05-08
title: Dlaczego Warto Zasadzić Dereń Jadalny w Swoim Ogrodzie?
description: "Dereń jadalny na wiele właściwości. \U0001F33F Dlaczego warto zasadzić
  dereń jadalny w ogrodzie? ➡️ Zobacz, jak możesz wykorzystać go w kuchni."
intro: Dereń jadalny to roślina o wielu właściwościach. Ten nietypowy krzew ozdobny
  może nie tylko pięknie wyglądać w ogrodzie, ale również przyczynić się do poprawy
  Twojego zdrowia. Owoce derenia jadalnego są bardzo smaczne i mają korzystny wpływ
  na funkcjonowanie organizmu. Sprawdź, dlaczego warto zasadzić dereń jadalny w swoim
  ogrodzie i dowiedz się, jak łatwo wykorzystywać go w kuchni.
image: "/uploads/dlaczeg-warto-sadzic-deren-jadalny-w-ogrodzie.jpg"
related_products: []

---
## Czym jest dereń i co go wyróżnia?

Dereń jadalny (**_Cornus mas L._**) to krzew ozdobny, który osiąga nawet **10 metrów wysokości**. Roślina występuje w kilkudziesięciu gatunkach - głównie w Europie i Azji. Niektóre gatunki derenia są przystosowane do ogrodów, inne występują w lasach. Dereń daje **słodko-kwaśne owoce** bogate w polifenole i **witaminę C**. Jego kora ma właściwości antyseptyczne.

Tym, co wyróżnia go spośród innych krzewów, jest **mnogość jego zastosowań** oraz łatwość uprawy. Dereń jadalny jest nie tylko pięknym krzewem, który stanowi ozdobę ogrodu, ale również ma właściwości korzystne dla ludzkiego zdrowia. Ponadto jest rośliną o **małych wymaganiach uprawnych**, dzięki czemu nadaje się idealnie dla osób, którym zwykle brakuje czasu na pielęgnację roślin ogrodowych.

{% fig %}
![Czym jest dereń i co go wyróżnia?](/uploads/deren-jadalny-w-ogrodzie.jpg "Czym jest dereń i co go wyróżnia?")
{% endfig %}

## Jakie odmiany derenia będą najlepsze do ogrodu?

Jedną z najczęściej spotykanych odmian tego krzewu jest **dereń jadalny**, inaczej nazywany **_Cornus mas_**. Tak duże zainteresowanie tą rośliną wynika z jego bogatych właściwości, które można szeroko wykorzystywać nie tylko w ogrodzie, ale również poza nim. Dereń jadalny charakteryzuje się **drobnymi, czerwonymi owocami o kulistym kształcie**. Czerwony kolor owoców potrafi wspaniale ożywić ogród zarówno latem, jak i zimą.

{% fig %}
![Jakie odmiany derenia będą najlepsze do ogrodu?](/uploads/deren-jadalny-gatunki.jpg "Jakie odmiany derenia będą najlepsze do ogrodu?")
{% endfig %}

Dereń występuje również w wielu odmianach ozdobnych, które mogą stanowić piękną dekorację ogrodu. Ten najbardziej popularne i warte uwagi gatunki to między innymi **Dereń biały** (**_Cornus alba_**) - sięgający nawet do 3 metrów wysokości, pochodzący z Japonii **Dereń kousa** - o oryginalnym kształcie, czy wyjątkowo wysoki **Dereń głowiasty** - odporny na ujemne temperatury i trudne warunki atmosferyczne.

{% fig %}
![Dereń występuje również w wielu odmianach ozdobnych](/uploads/deren-bialy.jpg "Dereń występuje również w wielu odmianach ozdobnych")
{% endfig %}

## Jak sadzić dereń jadalny?

Żeby zasadzić dereń jadalny w ogrodzie, wystarczy kupić gotową sadzonkę w sklepie ogrodniczym. Przed sadzeniem należy **skrócić wszystkie nadziemne pędy** i zbyt szeroko rozrośnięte korzenie o 1/3 ich długości. Dereń zwykle rośnie do około 6-8 m wysokości i przybiera formę wysokiego krzewu lub drzewa. Dlatego planując sadzenie rośliny, należy **zapewnić jej odpowiednią przestrzeń do wzrostu**.

{% fig %}
![Jak sadzić dereń jadalny?](/uploads/kwitnacy-deren-jadalny-w-ogrodzie.jpg "Jak sadzić dereń jadalny?")
{% endfig %}

{:.distinction.distinction-information}
Dereń jadalny przez pierwsze 2 lata rośnie bardzo wolno, dlatego pierwsze widoczne efekty można zauważyć dopiero po około 3 latach od zasadzenia.

## Dereń jadalny - jak wygląda uprawa i pielęgnacja krzewu?

Uprawa derenia jadalnego jest stosunkowo prosta. Jednak konieczne jest zachowanie **kilku podstawowych zasad pielęgnacji**, aby krzew rozwijał się prawidłowo i mógł zdobić ogród przez lata.

Jedną z istotnych kwestii jest **usytuowanie derenia** oraz uprawa krzewu na **odpowiednio przystosowanym podłożu**. Dereń powinien rosnąć w miejscu z dostępem do światła słonecznego lub w połowicznym zacienieniu. Najlepsze podłoże dla hodowli derenia to grunt wapienny lub gleba delikatnie kwaśna i wilgotna. Ponadto **dereń jadalny bardzo źle znosi stojącą wodę**. Z tego względu należy unikać sadzenia go na glebach o złej przepuszczalności wody do korzeni.

Żeby dereń jadalny rozwijał się i wzrastał prawidłowo, należy go odpowiednio pielęgnować. Dwie najważniejsze kwestie pielęgnacyjne to regularne nawadnianie i **nawożenie krzewu**. Mimo że dereń dobrze znosi susze, mają one niekorzystny wpływ na prawidłowe owocowanie rośliny. Należy więc dbać o to, by regularnie podlewać roślinę oraz dostarczać jej potrzebnych składników odżywczych. W tej kwestii drzewko nie jest wymagające. Wystarczy **nawozić dereń raz do roku z początkiem wiosny**, aby zapewnić mu wzrost i właściwe odżywienie.

{:.distinction.distinction-warning}
Dereń jadalny nie wymaga przycinania. Mechaniczne naruszenie wzrostu krzewu może wpłynąć na mniejsze owocowanie rośliny.

## Jak wykorzystać dereń w kuchni? Właściwości owoców derenia  jadalnego

Dereń jest nie tylko **oryginalną ozdobą ogrodu**. Jego jadalne odmiany dzięki swoim bogatym właściwościom mogą stać się również bohaterem w każdej kuchni.  Poznaj kilka praktycznych sposobów na wykorzystanie owoców derenia jadalnego.

### Na co pomagają owoce derenia jadalnego?

Owoce derenia jadalnego są źródłem wielu witamin i minerałów, dlatego mogą działać **prozdrowotnie**, a nawet leczniczo. Spożywanie owoców derenia jadalnego ma korzystny wpływ na:

{:.list}

* **Odporność organizmu** - dereń cechuje się **wysoką zawartością witaminy C**, która znajduje się w jego owocach. Dlatego z powodzeniem można stosować go jako naturalny lek do **zwalczania infekcji lub przeziębień**.
* **Profilaktykę nowotworów** - jako że owoce derenia stanowią źródło flawonoidów, zwalczających toksyny w organizmie, można stosować je jako środek zapobiegawczy powstawaniu nowotworów. Owoce derenia świetnie r**edukują występowanie stresu oksydacyjnego**.

{% fig %}
![Na co pomagają owoce derenia jadalnego?](/uploads/deren-jadalny-owoce.jpg "Na co pomagają owoce derenia jadalnego?")
{% endfig %}

{:.list}

* **Problemy z żołądkiem** - dereń jest również doskonałym naturalnym lekiem na biegunki lub kolki. Jest to spowodowane zawartością **garbników** w jego owocach, które wykazują **właściwości zapierające**. Należy jednak unikać spożywania owoców derenia w przypadku wrzodów żołądka.
* **Choroby układu moczowego** - dereń podawany w formie płynnej, na przykład jako sok, wykazuje właściwości moczopędne. Ponadto zawarta w owocach witamina C **działa przeciwzapalnie**. Dlatego sok lub herbatę z owoców derenia można stosować jako naturalny lek do walki z chorobami pęcherza.
* **Zaburzenia anemiczne** - ze względu na dużą zawartość żelaza, dereń to doskonała profilaktyka przed anemią. Sprawdza się również w samym procesie leczenia zaburzeń odżywiania spowodowanych anemią.

### Dereniowa nalewka na przeziębienie... i nie tylko!

Nalewka z derenia to naturalny lek do walki z przeziębieniem ze względu na wysoką zawartość witaminy C w owocach jadalnego krzewu. **Nalewka świetnie zwalcza infekcje, które często wywołują gorączkę.** Warto jednak być ostrożnym przy tej formie leczenia i dokładnie zapoznać się z informacjami na ten temat - zanim zdecydujesz się przygotować trunek.

{:.distinction.distinction-information}
Nalewka posiada nie tylko walory zdrowotne, ale także smakowe, dlatego można spożywać ją w czystej postaci lub jako dodatek do napojów. Bardzo dobrze smakuje na przykład z herbatą.

Aby przygotować nalewkę z derenia - tak zwaną **dereniówkę** - należy kilogram owoców derenia wymieszać z 5 łyżkami suszonych jagód, a następnie całość obficie zalać spirytusem. Słoik z nalewką przez pierwsze dni powinno przechowywać się w ciepłym miejscu, potrząsając nim co 2-3 dni. Po 5 tygodniach należy odlać spirytus od owoców i schować do lodówki. Owoce natomiast trzeba zasypać cukrem i odczekać do całkowitego jego rozpuszczenia.

{% fig %}
![Dereniowa nalewka na przeziębienie... i nie tylko!](/uploads/nalewka-z-derenia.jpg "Dereniowa nalewka na przeziębienie... i nie tylko!")
{% endfig %}

Powstały syrop wystarczy połączyć ze spirytusem, umożliwiając mu wejście w proces klarowania. Ostatnim krokiem jest przefiltrowanie powstałej nalewki dereniowej przez gazę do szklanych butelek. Tak przygotowaną nalewkę można **przechowywać w zimnym pomieszczeniu nawet przez kilka lat**. Warto pamiętać, aby stosować ją wyłącznie do użytku własnego.

### Jak zrobić smaczne przetwory z derenia?

**Dżem z derenia** to doskonały dodatek do kanapek i deserów. Posiada pyszny słodko-kwaśny smak, który dodaje wyrazistości spożywanym posiłkom. Dodatkowo jego **bogate właściwości odżywcze** sprawiają, że konfitury z derenia są nie tylko smaczne, ale i zdrowe.

{:.distinction.distinction-warning}
Zarówno przetwory, jak i świeże owoce derenia mogą być szkodliwe dla osób cierpiących na choroby wrzodowe żołądka.

Żeby przygotować **przetwory z derenia**, należy w pierwszej kolejności dokładnie opłukać, obrać i wydrylować owoce z pestek. Następnym krokiem jest zagotowanie syropu z cukru i wody w proporcji 0,5 litra wody na 2 kg cukru. Owoce należy przesypać do syropu i pozostawić do nasiąknięcia na 24 godziny. Następnie wystarczy zagotować syrop na małym ogniu, doprowadzając do wrzenia. Gorący dżem z derenia należy przełożyć do słoików i przechowywać szczelnie zamknięte.

{% fig %}
![Jak zrobić smaczne przetwory z derenia?](/uploads/dzem-deren-jadalny.jpg "Jak zrobić smaczne przetwory z derenia?")
{% endfig %}

Dereń jadalny to krzew, który w **naturalnej medycynie jest znany od lat.** Szerokie możliwości wykorzystania nie tylko w lecznictwie, ale kuchni sprawiają, że coraz częściej roślina pojawia się w polskich ogrodach.

{% faqItem %}
{% faqQuestion %}  
Co to jest dereń?  
{% endfaqQuestion %}

{% faqAnswer %}  
Dereń to roślina z gatunku krzewów ozdobnych. Wyróżnia się około kilkudziesięciu rodzajów dereni. Większość z nich rośnie samodzielnie, jednak istnieją również gatunki przeznaczone do sadzenia w ogrodzie - jednym z nich jest dereń jadalny.  
{% endfaqAnswer %} {% endfaqItem %}

{% faqItem %}
{% faqQuestion %}  
Jak drylować dereń?  
{% endfaqQuestion %}

{% faqAnswer %}  
Drylowanie owoców derenia należy rozpocząć od ich dokładnego przebrania i wymycia. Następnie trzymając owoc w dłoni, za pomocą kciuka i palca wskazującego trzeba ścisnąć kilkukrotnie. Po oddzieleniu pestki od miąższu należy usunąć ją ze środka owocu.  
{% endfaqAnswer %}
{% endfaqItem %}