---
layout: post
date: 2020-05-07
main_keywords:
- trawa samozagęszczająca
- " sianie trawy "
- kiedy siać trawę
- trawa samozagęszczająca cena
- jak siać trawę
- " trawa do siania"
- wysiew trawy
- jak posiać trawę
- siew trawy
- wysiew trawy w marcu
- do kiedy można siać trawę
toc: true
promoted: false
update_date: 2020-05-07
title: Kiedy i jak siać trawę? Praktyczne wskazówki jak założyć trawnik
description: Marzysz o bujnym, zielonym trawniku? Trawa samozagęszczająca może Ci
  w tym pomóc! Sprawdź, jak i kiedy siać trawę aby stała się prawdziwą ozdobą Twojego
  ogrodu.
intro: Marzysz o bujnym, zielonym trawniku? Wybór nasion i odpowiednia pielęgnacja
  trawy to klucz do sukcesu. Sprawdź, jak i kiedy siać trawę aby stała się prawdziwą
  ozdobą Twojego ogrodu oraz przekonaj się jak działa trawa samozagęszczająca. Z pomocą
  tych kilku wskazówek stworzysz trawnik, który nie tylko będzie funkcjonalny, ale
  stanie się wspaniałą ozdobą Twojego ogrodu.
image: "/uploads/jak-siac-trawe-glowne.jpg"
related_products: []
published: false

---
## Rodzaje traw do wysiewu w ogrodzie

Trawa do siania w ogrodzie występuje w kilku różnych rodzajach. Najbardziej ogólny jest podział na trawy wysokie i niskie, jednak nie wszystkie trawy sprawdzą się dobrze w ogrodzie. Rodzaj trawy najlepiej dobierać ze względu na jej przeznaczenie.

### Trawa pospolita - klasyczny przykład trawy do ogrodu

Trawa pospolita to najczęściej wybierana trawa do siania w ogrodzie. Jej głównym atutem jest przede wszystkim estetyczny wygląd oraz piękne, zielone zabarwienie. Jako, że wyrasta na dość krótką i jest podatna na koszenie, stanowi idealne podłoże do stworzenia równego i zadbanego trawnika ogrodowego, którego pozazdrościłby niejeden sąsiad. Wśród najpowszechniejszych pospolitych traw do siewu znajdują się:

{:.list}

* **Kostrzewa owcza** - gatunek wolno rosnący o wysokiej odporności na warunki atmosferyczne i klimatyczne oraz obficie rozbudowanych korzeniach. Tego typu trawę należy siać na glebie o odczynie kwaśnym, z dużym dostępem do światła słonecznego.
* **Kostrzewa czerwona** - trawa o szybkim poroście, cechująca się dużą wytrzymałością zarówno na ewentualne uszkodzenia mechaniczne, jak i czynniki pogodowe. Ten popularny gatunek posiada cienkie źdźbła, ale rozrasta się kępami, dzięki czemu pozwala na szybkie wyhodowanie gęstego trawnika.
* **Mietlica pospolita** - gatunek wyróżniający się przede wszystkim małymi wymaganiami uprawnymi i pielęgnacyjnymi. Posiada niskie, a zarazem wąskie liście i jest także wyjątkowo łatwa w koszeniu.

{% fig %}
![](/uploads/trawa-pospolita.jpg)
{% endfig %}

### Trawa łąkowa - sposób na oryginalny trawnik

Trawa łąkowa to wyjątkowo oryginalny wybór, ponieważ charakteryzuje się przede wszsytkim obfitym kwitnieniem. Mimo to można z powodzeniem wykorzystywać ją jako siew do ogrodu. Źdźbła trawy łąkowej są wysokie i bardzo bujne, z dużą ilością kwiatów. Pozwala to na osiągnięcie artystycznego nieładu trawnika, dając przy tym bardzo naturalny efekt. Popularna łąkowa trawa do siania w ogrodzie to m.in:

{:.list}

* **Kostrzewa łąkowa** - popularny gatunek wysokiej trawy łąkowej, sięgający do ponad metra wysokości. Tego typu trawa sprawdzi się świetnie do stworzenia ogrodu kwiatowego lub jako wypełnienie skalniaka.
* **Wiechlina łąkowa** - trawa o ciemnozielonych liściach, sięgająca nawet 70 cm wysokości. Okres jej kwitnienia rozpoczyna się w połowie wiosny i trwa aż do końca lata.
* **Wełnianka wąskolistna** - to gatunek o umiarkowanej wysokości, rosnący do około 40 cm. Jego cechą szczególną są puszyste, kłosowate kwiaty w kolorze szarym o okrągłym kształcie.

{% fig %}
![](/uploads/trawa-lakowa.jpg)
{% endfig %}

{:.distinction.distinction-warning}  
Trawa łąkowa choć wygląda efektownie ma również swoje wady. Ze względu na dużą ilość kwiatostanów, wysiew trawy tego rodzaju może być niebezpieczny dla alergików - szczególnie osób uczulonych na pylenie.

### Trawa ozdobna odmieni każdy skalniak

To najwyższy i jednocześnie najbardziej okazyjny rodzaj trawy wykorzystywany do siania w ogrodzie. Tym, co odróżnia ją od innych popularnych odmian jest jej wyjątkowe wielokolorowe zabarwienie. Niestandardowy jest również sam okres jej kwitnienia. Tego typu trawa będzie wyglądać doskonale na rabatach kwiatowych oraz zasadzona w donicach z innymi kwiatami.

{% fig %}
![](/uploads/trawy-ozdobne-2.jpg)
{% endfig %}

{:.distinction.distinction-information}
Jednym z najpopularniejszych gatunków trawy ozdobnej jest Trzcinnik Ostrokwiatowy, będący skrzyżowaniem dwóch pokrewnych gatunków  trzcinnika leśnego i piaskowego. Roślina ta sięga do 1,5 metra wysokości, a swoim wyglądem łudząco przypomina zboże.

{% fig %}
![](/uploads/trawy-ozdobne.jpg)
{% endfig %}

## Czym jest trawa samozagęszczająca i na czym polega jej fenomen?

Trawa samozagęszczająca to prawdziwy fenomen ogrodnictwa. Czynnikiem, który odróżnia ją od wszystkich innych rodzajów trawy do siewu w ogrodzie jest oryginalny proces wzrostu i rozrostu.

Trawa samozageszczająca z jednego nasiona potrafi wypuścić po kilka źdźbeł, które następnie ulegają rozrostowi. Ten zaś odbywa się nie tylko pionowo, ale również poziomo, rozrastając się na gęste kępy trawy. W przypadku tradycyjnych traw kępki również mogą się rozrastać, natomiast sama ich liczba pozostaje bez zmian. Natomiast dzięki trawie samozagęszczającej ogrodowy trawnik stanie się gęsty i bujny w naprawdę krótkim czasie.

{% fig %}
![](/uploads/trawa-samozageszczajaca.jpg)
{% endfig %}

Ponadto trawa samozagęszczająca stanowi podłoże odporne na intensywne użytkowanie, dzięki czemu doskonale sprawdzi się w ogrodzie, w którym znaczą ilość czasu spędzają na przykład dzieci. Jest również przystosowana do trudnych warunków atmosferycznych, co pozwala jej przetrwać okresy ulewne oraz przymrozki.

### Trawa samozagęśzczająca - cena

Cena trawy samozagęszczającej waha się od kilkudziesięciu nawet do ponad 200 zł. Jednak koszt ten jest zależny od kilku czynników. Jednym z najbardziej znaczących jest wybór producenta. Trawa samozagęszczająca naprawdę dobrej jakości może być nawet dwa razy droższa. Wybierając konkretną firmę należy więc zdecydować, czy większe znaczenie ma w tym przypadku jakość czy ilość produktu.

Nie bez znaczenia jest także wielkość opakowania. Trawa samozagęszczająca o wadze 1 kg może być wystarczająca do małego ogródka, jednak zdecydowanie za mała do ogrodu pokaźnych rozmiarów. W takim przypadku również i cena produktu ulegnie zmianie - czym większa jest jego pojemność, tym większy koszt zakupu.

## Jak przygotować podłoże pod wysiew trawy?

Przygotowanie gleby pod sianie trawy składa się z kilku prostych do wykonania kroków i jest bardzo ważne dla procesu jej wzrostu. Podstawową czynnością, od której należy zacząć prace przygotowawcze jest uporządkowanie terenu. Na tym etapie istotne jest nie tylko zebranie odpadów i zanieczyszczeń powstałych w procesie budowy (przekopywania gruntu), ale również wypielenie ewentualnych chwastów. Wszystkie te czynniki mają bowiem negatywny wpływ na odczyn gleby, a co za tym idzie - również na prawidłowy wysiew trawy.

{:.distinction.distinction-warning}  
Źle oczyszczony teren może skutkować wzrostem trawy przesuszonej i zżółkniętej lub też znacznie hamować jej porost.

{% fig %}
![](/uploads/gleba.jpg)
{% endfig %}

Kolejnym krokiem, jaki należy podjąć w procesie przygotowania gleby jest jej przekopanie oraz zbadanie odczynu. Czynność ta pomoże dobrać rodzaj trawy do wysiewu, najbardziej odpowiednim dla danego terenu. Aby sianie trawy przyniosło pożądane skutki gleba powinna być żyzna, oddychająca, o umiarkowanej wilgotności. 

{:.distinction.distinction-information}  
Odczyn gleby przed siewem można ustalić na dwa sposoby - oddając próbkę gleby do analizy lub zrobić to samemu z pomocą specjalnego pehametru. Najlepszy odczyn ph do gleby pod trawnik wynosi od 5,5 - 6,5.

Na tydzień przed sianiem trawy należy zadbać przede wszystkim o odpowiednie nawożenie gleby. Do tego celu najlepiej sprawdzą się nawozy startowe, które można nabyć w sklepach ogrodniczych lub  nawóz do użytku uniwersalnego. Produkt należy wymieszać razem z glebą w proporcji podanej przez producenta na opakowaniu.

Ostatnim, ale równie istotnym elementem przygotowania gleby pod sianie trawy jest wałowanie podłoża. Tego typu praktyka zapewnia nie tylko wyrównanie powierzchni do siania, ale również wpływa na odpowiednie zagęszczenie gleby.

## Sianie trawy w ogrodzie - jak to robić?

Popularnym i szybkim sposobem na sianie trawy jest wysiew ręczny. Tego typu metoda polega na samodzielnym rozsiewaniu nasion do gleby. Aby to wykonać należy najpierw podzielić przygotowany teren na kilka równych części. 

Sianie trawy najlepiej jest wykonywać na krzyż, aby zapewnić im równomierne rozłożenie w glebie i optymalną gęstość. Aby ułatwić sobie pracę można zacząć od rozsypania nasion wzdłuż w jednym kierunku, a następnie wracając - rozsiewać nasiona w kierunku przeciwnym. Po skończeniu rozsiewania ziaren należy dokładnie zagrabić cały teren. Takie działanie pozwala na zakrycie nasion ziemią, która jest naturalnym czynnikiem chroniącym kiełkującą trawę przed czynnikami pogodowymi. 

{% fig %}
![](/uploads/jak-siac-trawe-rozdzial.jpg)
{% endfig %}

{:.distinction.distinction-information}  
Ważną czynnością jest również utwardzenie gleby po wysiewie. Można to zrobić np za pomocą deski. Czynność ta dodatkowo zabezpieczy świeże nasiona przed rozdmuchaniem przez wiatr.

Kolejnym bardzo ważnym elementem jest podlanie zasianego trawnika. W tym celu należy polać grunt małym strumieniem wody. Najłatwiej jest to zrobić za pomocą węża ogrodowego. Trawnik po zasiewie należy podlewać regularnie przez okres dwóch tygodni. Najlepsza pora do podlewania to wczesne godziny poranne lub późny wieczór, ze względu na brak dużego nasłonecznienia, które może doprowadzić do poparzenia siewek. Regularne nawadnianie trawnika przyspiesza jego porost i rozrost korzeni.

{% fig %}
![](/uploads/water-815475_1280.jpg)
{% endfig %}

## Założenie trawnika - kiedy siać trawę?

Aby trawnik rósł bujnie i zachował swój głęboki kolor wysiew trawy powinien odbywać się w konkretnych miesiącach. Do kiedy można siać trawę, aby osiągnąć jej najlepszy porost? 

Wysiew traw większości popularnych gatunków wykorzystywanych w ogrodzie przypada na jesień. Jest to najlepszy okres głównie ze względu na stan gleby i warunki atmosferyczne charakterystyczne dla tej pory roku. Sianie trawy od sierpnia do października pozwala uniknąć narażenia nasion zarówno na silne opady, jak i bardzo wysokie temperatury, a poziom wilgotności gleby sprzyja kiełkowaniu i wzrostowi trawy.

{% fig %}
![](/uploads/kiedy-siac-trawe.jpg)
{% endfig %}

Inny czas odpowiedni na wysiew trawy to wczesna, ale nie zbyt wczesna wiosna. Najlepsze miesiące na sianie trawy o tej porze roku to okres od kwietnia do czerwca. Czynnikiem warunkującym wysiew powinny być przede wszystkim warunki pogodowe, dlatego warto zwracać uwagę nie tylko na konkretny miesiąc, ale przede wszystkim na temperaturę. W przypadku dużych wiosennych przymrozków lepiej odłożyć sianie trawy, na przykład do kolejnej jesieni.

{:.distinction.distinction-information}  
Zdarza się, że właściciele ogrodów decydują się na wysiew trawy w marcu. Z ogrodniczego punku widzenia jest to jednak nienajlepszy pomysł. Choć istnieją gatunki odporne na warunki atmosferyczne - np. niektóre rodzaje traw ozdobnych, sianie trawy tak wczesną wiosną może w niektórych przypadkach przyczynić się do zaburzeń wzrostu. 

{% faqItem %} {% faqQuestion %}   
Kiedy siać trawę na wiosnę?  
 {% endfaqQuestion %}

{% faqAnswer %}   
Najlepsze miesiące na wysiew trawy wiosną to czas od kwietnia do końca czerwca. Decydując się na sianie trawy o tej porze roku należy jednak zwrócić uwagę na warunki atmosferyczne. W przypadku przymrozków warto poczekać z zakładaniem trawnika np. do jesieni.  
 {% endfaqAnswer %} {% endfaqItem %}

{% faqItem %} {% faqQuestion %}   
Kiedy siać trawę na łąkę?  
{% endfaqQuestion %}

{% faqAnswer %}

{% endfaqAnswer %}
{% endfaqItem %}

{% faqItem %} {% faqQuestion %}   
Do kiedy siać trawę?   
{% endfaqQuestion %}

{% faqAnswer %}   
Sianie trawy należy rozpocząć najpóźniej w październiku. Jest to bardzo ważne ze względu na warunki konkretne pogodowe, jakich wymagają nasiona rośliny w trakcie porostu. Zasiana trawa nie wyrośnie bez odpowiedniego poziomu nasłonecznienia, nawodnienia i temperatury.  
{% endfaqAnswer %} {% endfaqItem %}

{% faqItem %} {% faqQuestion %}   
Kiedy siać trawę jesienną?  
{% endfaqQuestion %}

{% faqAnswer %}   
Jesienny wysiew trawy powinien odbywać się w okresie od końca sierpnia do października. Ważne aby podczas siania trawy temperatura nie była zbyt wysoka. Silne nasłonecznienie może bowiem uszkodzić strukturę nasion.  
{% endfaqAnswer %} {% endfaqItem %}