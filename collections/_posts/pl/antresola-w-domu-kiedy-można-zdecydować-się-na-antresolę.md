---
layout: post
date: 2020-04-17
main_keywords:
- antresola
- " antresole"
- " antresola w salonie"
- antresola w domu
- " antresola w mieszkaniu"
- " antresola w pokoju"
toc: true
promoted: false
update_date: 2020-04-17
title: Antresola w domu. Kiedy można zdecydować się na antresolę?
description: Marzysz o stylowym i praktycznym wnętrzu? Antresola w domu pozwoli Ci
  zaoszczędzić mnóstwo miejsca. Stwórz dodatkową przestrzeń i ciesz się spektakularnym
  efektem.
intro: Marzysz o stylowym i funkcjonalnym wnętrzu? Antresola w domu to świetny sposób,
  aby maksymalnie wykorzystać potencjał Twojego wnętrza. Budując antresolę zyskujesz
  na półpiętrze zupełnie nowe pomieszczenie, którego możesz użyć w dowolny, wybrany
  przez siebie sposób. Stwórz dodatkową przestrzeń do zagospodarowania i ciesz się
  spektakularnym efektem.
image: "/uploads/antresola-1.jpg"
related_products: []
published: false

---
## Czym jest antresola i kiedy ją wykorzystać?

Antresola to półpiętro, wydzielone w przestrzeni parteru, składające się z jednego lub kilku pomieszczeń. Choć najczęściej wykorzystuje się ją na wszelkiego rodzaju halach przemysłowych, w galeriach, czy restauracjach, można zdecydować się na antresolę również w domu lub mieszkaniu.

### Antresola w domu - na co zwrócić szczególną uwagę?

Antresola w domu może być bardzo praktycznym i funkcjonalnym rozwiązaniem. Jednak bez zachowania odpowiednich środków ostrożności może stać się również niebezpieczeństwem dla domowników. Wybierając antresolę należy zwrócić uwagę na wejście. Konieczna są schody - mogą być proste lub kręcone, najważniejsze aby miały zamocowaną poręcz, która jest gwarancją stabilności i chroni przed ześlizgnięciem się na dół.

{:.distinction.distinction-information}
Jeśli z antresoli nie będą korzystały dzieci, można zastąpić klasyczne schody nowoczesną drabinką. Wciąż jednak należy pamiętać o tym, aby była ona wystarczająco stabilna.

Kolejnym ważnym aspektem jest właściwe ogrodzenie antresoli. Można to zrobić za pomocą barierek lub szklanych szyb. W ten sposób powstanie pomieszczenie na wzór balkonu. Innym nieco bardziej bezpiecznym rozwiązaniem (zwłaszcza dla najmłodszych) może być na przykład zabudowanie antresoli niższymi ścianami.

Nie bez znaczenia jest również odpowiednie oświetlenie antresoli, ponieważ wymaga ona niezależnego źródła światła. Sam rodzaj oświetlenia nie ma jednak większego znaczenia. Zależy wyłącznie od preferencji domowników i przeznaczenia antresoli. A zatem może to być zarówno standardowe światło wiszące, kinkiety naścienne, jak i lampa stojąca.

### Jaką wysokość powinna mieć antresola w mieszkaniu?

Antresola w mieszkaniu to świetny sposób na zaoszczędzenie miejsca, zwłaszcza jeśli mieszkanie nie należy do największych. Należy jednak pamiętać, że antresola jest praktyczna wyłącznie w naprawdę  wysokich budynkach. Z tego względu sprawdzi się więc świetnie w starym budownictwie, takim jak na przykład kamienice. Natomiast w przypadku niskich mieszkań, jak większość tych w blokach z dużej płyty, zamiast oszczędzić miejsce może przytłoczyć pomieszczenie, wywołując efekt zupełnie odwrotny do zamierzonego.

{:.distinction.distinction-information}
Aby osiągnąć komfort z użytkowania przestrzeni zarówno na, jak i pod antresolą, wysokość całkowita mieszkania powinna oscylować w okolicach 4,2 metra.

Dobrą alternatywą dla nieco niższych mieszkań będzie antresola wybudowana w roli sypialni. Wówczas jej wysokość może wynosić od 1,2 metra lub więcej. Tego typu antresolę można więc zbudować w mieszkaniach o poziomie około 3,5 metrów. Minimalna wysokość pokoju z antresolą przy zachowaniu wszelkich zasad bezpieczeństwa to 2,6 metra.

## Jak zbudować antresolę krok po kroku?

Budowanie antresoli należy zacząć od przygotowania projektu. Ponieważ budowa antresoli jest wpisana w prawo budowlane, warto skorzystać w tej kwestii z pomocy fachowca, aby mieć pewność, że zostałrów i zamontowanie beleka ona zaprojektowana zgodnie z obowiązującymi przepisami. W celu stworzenia projektu należy dokonać pomiaru pomieszczenia w miejscu, w którym ma docelowo znaleźć się antresola.

{:.distinction.distinction-information}  
Na etapie projektowania warto również zatroszczyć się o instalację elektryczną. Warto wyposażyć antresolę w dodatkowe gniazdko oraz zadbać o jej odpowiednie oświetlenie.

Kolejnym krokiem jest zamówienie wszystkich potrzebnych elementów. Antresolę najczęściej buduje się z drewna, dlatego w tym celu należy udać się na przykład do tartaku. Po pokazaniu projektu pracownicy będą wiedzieli, jaki finalnie ma być oczekiwany produkt.

Zdecydowanie najważniejszym etapem budowy antresoli jest wywiercenie otworów i zamontowanie belek podtrzymujących całość konstrukcji. Tę czynność można wykonać samemu, bazując na instrukcjach budowlanych. Jednak, aby mieć stuprocentową pewność, że antresola jest w pełni bezpieczna i solidnie zbudowana, warto powierzyć to zadanie prawdziwym specjalistom. Fachowcy nie tylko przygotują, ale również przytwierdzą belki do ściany i zabezpieczą całość konstrukcji. Przymocowane belki trzeba odpowiednio wykończyć i otynkować.

{% fig %}


Ostatnim krokiem wykonanie podłogi, którą przykręca się do zamocowanych wcześniej belek, a następnie dopasowanie schodów lub samodzielne wykonanie drabinki.

{:.distinction.distinction-warning}  
Pamiętaj, aby w podłodze zostawić między deskami milimetrowe szczeliny. Pod wpływem zmiany poziomu wilgoci w pomieszczeniu zmienia się również objętość drewna. Pozostawione szczeliny odpowiadają za właściwą wentylację.

## Antresole - przykładowe aranżacje wnętrz

Antresola może pełnić najróżniejsze funkcje. Jest to rodzaj pomieszczenia tak uniwersalny, że można w pełni dostosować go do własnych potrzeb. Dzięki temu dla jednych może być sypialnią, dla innych biblioteczką, a dla jeszcze innych strefą relaksu. Oto kilka przykładowych aranżacji wnętrz, wykorzystujących antresolę.

### Antresola w salonie

Antresola w salonie to zdecydowanie najczęściej spotykane połączenie. Nie tylko zwiększa funkcjonalność pomieszczenia, ale w przypadku wysokich budynków sprawia również, że salon staje się bardziej przytulny. Antresola zbudowana w mieszkaniu typu kawalerka pozwala oddzielić część sypialnianą od części dziennej. W ten sposób można uzyskać dwa pomieszczenia w jednym, stając się jednocześnie posiadaczem całkiem pokaźnego salonu i niewielkiej, ale przytulnej sypialni.

### Antresola w sypialni

Antresola nie musi służyć wyłącznie za sypialnię, można także zbudować ją w sypialni! Takie rozwiązanie daje dodatkową przestrzeń, którą można wykorzystać na wiele sposobów. Jednym z nich, wyjątkowo lubianym przez Panie, jest przerobienie antresoli na garderobę. W przypadku dużej ilości ubrań, takie rozwiązanie pozwoli uniknąć upychania kolejnych sukienek czy spodni na siłę do zbyt małych szaf, jednocześnie spełniając marzenie wielu kobiet o posiadaniu własnej garderoby.

Jeśli natomiast garderoba nie brzmi zbyt przekonująco, antresola w sypialni może również posłużyć na przykład jako gabinet do pracy przy komputerze lub niewielka pracownia plastyczna, umożliwiająca rozwijanie swoich pasji.

### Antresola w pokoju dziecięcym

Z biegiem lat coraz popularniejsza staje się również antresola umieszczana w pokoju dziecięcym, która sprawdza się tam doskonale.  Rodzice decydują się na nią głównie dlatego, że pozwala ona zaoszczędzić znaczną ilość miejsca, co może być kluczowe w przypadku gdy jeden pokój dzieli kilkoro dzieci.

Jednak antresola w pokoju dziecięcym posiada również wiele innych zastosowań. Traktując antresolę jako miejsce do spania, pozyskuje się dodatkowe miejsce, na przykład na biurko do odrabiania lekcji. Poza tym, antresola, niczym łóżko piętrowe, może być dla dziecka czymś naprawdę wyjątkowym. To doskonałe miejsce do zabawy, w którym mali odkrywcy mogą puścić wolno wodze fantazji.

## Czy antresola ma jakieś wady?

Chociaż antresola w domu wygląda bardzo efektownie, potrafi być również wymagająca. Podejmując decyzję o antresoli zazwyczaj ignoruje się ewentualne problemy, jednak na niektóre aspekty warto zwrócić szczególną uwagę.

Jeden z największych problemów może stanowić ogrzewanie domu z antresolą. Ciepłe powietrze unosi się do góry, co wywołuje konieczność silniejszego ogrzewania pomieszczeń, aby zachować optymalną temperaturę na dole, gdzie mimo wszystko przebywa się znaczną większość czasu. Jednak w przypadku umieszczenia antresoli, całe ciepło będzie kumulować się nie na, lecz pod sufitem. W takiej sytuacji, korzystanie z antresoli zimą może być niekomfortowe, ze względu na zbyt wysoką temperaturę i zaduch spowodowany ogrzewaniem. Utrzymanie takiej samej temperatury zarówno pod jak i na antresoli staje się więc niemal niemożliwe, przez co któreś z pomieszczeń zawsze będzie niedogrzane lub wręcz przesadnie zagrzane.

Problemy może generować również specyficzna budowa antresoli. Jako, że antresola nie jest w pełni zabudowana, pozostaje przestrzenią otwartą przez co nie jest w stanie chociażby izolować dźwięków. Odgłosy puszczonej muzyki, telewizora czy rozmów rozchodzą się po całym domu, co może zakłócać nie tylko spokój, ale i poczucie prywatności mieszkańców.

{% faqItem %}
{% faqQuestion %}
Co to jest antresola?
{% endfaqQuestion %}

{% faqAnswer %}
Antresola to wydzielone w przestrzeni parteru półpiętro. Może składać się z jednego lub kilku pomieszczeń. Konstrukcja antresoli jest wykorzystywana zarówno w domu, jak i w przemyśle, np.: na halach targowych lub w galeriach.
{% endfaqAnswer %}
{% endfaqItem %}

{% faqItem %}
{% faqQuestion %}
Antresola jak zrobić?
{% endfaqQuestion %}

{% faqAnswer %}
Wykonanie antresoli to długi, ale całkiem prosty w wykonaniu proces. Można wykonać ją samodzielnie lub skorzystać z pomocy fachowca. Należy jednak pamiętać, że aby konstrukcja była w pełni bezpieczna, budowa antresoli powinna odbywać się według zasad określonym w kodeksie budowlanym.
{% endfaqAnswer %}
{% endfaqItem %}