---
layout: post
date: 2020-04-16
main_keywords:
- malowanie ścian
- " jak malować sufit"
- " jak malować ściany"
- " malowanie pokoju"
- " malowanie ścian pistoletem"
- " jak pomalować ściany"
- " mycie ścian przed malowaniem"
- " malowanie ścian cena"
- " malowanie ścian cennik"
- " malowanie cennik"
- " cena za malowanie"
- " ile kosztuje malowanie pokoju"
- " ile kosztuje malowanie"
toc: true
promoted: false
update_date: 2020-04-16
title: Szybkie i tanie malowanie ścian - 5 praktycznych wskazówek
description: "Planujesz malowanie ścian w domu? \U0001F3E0 Nigdy wcześniej tego nie
  robiłeś? \U0001F449 Skorzystaj ze wskazówek, które ułatwią Ci to zadanie. To proste!"
intro: Malowanie ścian to proces, który wymaga dużo cierpliwości i zaangażowania.
  Nie wiesz, od czego zacząć? A może masz problem z ociekającą farbą podczas malowania?
  Oto cenne wskazówki, które sprawią, że remont przestanie być stresujący, a malowanie
  ścian stanie się o wiele prostsze! Sprawdź, jak malować sufit i ściany i raz na
  zawsze pozbądź się widocznych zacieków.
image: "/uploads/glowne-malowanie2.jpg"
related_products: []

---
## Na czym polega malowanie ścian?

Malowanie ścian to **pokrycie** ich **powierzchni środkiem** w określonym kolorze. Farbą mogą zostać pomalowane nie tylko ściany, ale również **sufity**. Malowanie ścian to jedna z najczęściej wykonywanych czynności podczas remontu oprócz szpachlowania i tapetowania. W tym celu może być wykorzystana **farba akrylowa** lub **preparat lateksowy** tworzący powłokę o paroprzepuszczalnych właściwościach.

## 5 wskazówek, które warto wykorzystać przy malowaniu ścian

Malowanie ścian można wykonać samodzielnie. W tym celu warto skorzystać ze wskazówek, które podsuwają specjaliści w tym zakresie. Dzięki temu czynność ta będzie nie tylko szybsza, ale i przyjemniejsza.

### **Od czego zacząć malowanie ścian?**

Malowanie ścian należy rozpocząć od **dokładnego zamieszania farby**. Następnie za pomocą pędzla lub wałka w pierwszej kolejności malować powierzchnię wzdłuż listew i narożników, przechodząc stopniowo do miejsc o małej powierzchni. Na samym końcu należy pomalować wszystkie duże przestrzenie.

Ważne, aby **malowanie ścian przebiegało w konkretnym kierunku**. Farbę najlepiej jest nanosić z dołu do góry, a następnie wracając po śladzie - z góry na dół. Ważne, aby nałożyć kilka warstw farby i zrobić to **równomiernie**. W ten sposób powierzchnia ściany pozostanie jednolita po wyschnięciu.

### **Wałek czy pędzel - czym malować ściany?**

Uniwersalnym i **najwygodniejszym rozwiązaniem** do malowania dużych powierzchni jest **tradycyjny wałek**. To narzędzie, dzięki któremu farba rozprowadzona jest równomiernie i z taką samą intensywnością. Istnieją trzy rodzaje wałków do malowania, które różnią się między sobą długością włosia. Są to:

{:.list}

* wałek krótki - od 6 do 10 mm długości,
* wałek średni - od 13 do 15 mm długości,
* wałek długi - od 19 do 30 mm długości.

Pierwszy z nich przystosowany jest do malowania powierzchni gładkich, średni do ścian tapetowanych i tynku, natomiast największy wałek jest dedykowany powierzchniom chropowatym.

{:.distinction.distinction-information}
Oprócz długości ważna jest również jakość wałka oraz rodzaj włosia, z jakiego został wykonany. Warto upewnić się przed użyciem, że z wałka nie odpadają pojedyncze włoski, ponieważ będą się one przyklejać się do ścian podczas malowania.

Pędzel jest natomiast doskonałym narzędziem do malowania ścian w wąskich, trudno dostępnych miejscach. Przy jego użyciu należy jednak szczególnie uważać na ociekającą farbę, którą lepiej dobierać częściej, ale w mniejszych ilościach.

{% fig %}
![Wałek czy pędzel - czym malować ściany?](/uploads/wskazowki-malowanie-glowne.jpg "Wałek czy pędzel - czym malować ściany?")
{% endfig %}

### **Malowanie ścian a wilgoć w pomieszczeniu**

Optymalna temperatura do malowania wnętrz to od **5 do 25 stopni Celsjusza**. Natomiast wilgotność sprzyjająca malowaniu wynosi mniej niż 80%. Zbyt wysoka temperatura i suchość mogą być problematyczne, zwłaszcza jeśli malowanie ścian odbywa się przy użyciu farb wodorozcieńczalnych. Tego typu produkty s**chną znacznie szybciej niż farby tradycyjne**. Jeśli więc nie zostanie zachowane odpowiednie tempo malowania, farby mogą pozostawić smugi na powierzchni ścian.

{:.distinction.distinction-information}
Jeśli wilgoć w pomieszczeniu jest zbyt niska lub temperatura zbyt wysoka, dopuszczalne jest rozcieńczenie farby. Dzięki temu łatwiej będzie zaaplikować pierwszą warstwę produktu. Należy jednak zrobić to zgodnie z zaleceniami znajdującymi się na opakowaniu.

### **Jak uniknąć smug? Malowanie ścian metodą "mokro na mokro"**

Aby ujednolicić powierzchnię i uniknąć powstawania smug, malując kolejne fragmenty powierzchni, należy połączyć je ze sobą, używając techniki "mokro na mokro". **Jak pomalować ściany tą metodą?**

Zasada ta jest zalecana przez profesjonalistów. Polega na **nakładaniu farby nachodzącymi na siebie ruchami**. Najprościej jest osiągnąć ten efekt, wykonując malowanie ścian ruchami w kształcie litery V. Aby to zrobić, należy najpierw nakreślić ukośne ramiona litery, a następnie wypełnić farbą pustą powierzchnię pomiędzy nimi. Taki sposób malowania gwarantuje równomierne rozprowadzenie produktu na ścianie.

Malowanie ścian w minimum dwie osoby pomoże zminimalizować ryzyko powstawania zacieków. Aby jeszcze bardziej ujednolicić powierzchnię, należy zrezygnować z używania pędzla na rzecz wałka, który jest znacznie bezpieczniejszy w obsłudze.

{% fig %}
![Jak uniknąć smug? Malowanie ścian metodą "mokro na mokro"](/uploads/walek-1.jpg 'Jak uniknąć smug? Malowanie ścian metodą "mokro na mokro"')
{% endfig %}

### **Co zrobić ze sprzętem po skończonym malowaniu?**

Po skończeniu malowania należy **odpowiednio zadbać o narzędzia** i używane produkty. W przypadku, gdy malowanie zostało tylko przerwane i będzie kontynuowane następnego dnia, dobrze jest zamknąć brudne pędzle lub wałek w szczelnej plastikowej torebce.

Natomiast jeśli malowanie ścian zostało ostatecznie zakończone, bardzo ważne, aby pamiętać o **umyciu wszystkich akcesoriów**. Farby natomiast należy szczelnie zamknąć. W przeciwnym razie ulegną wyschnięciu i nie będzie można użyć ich ponownie.

## Malowanie ścian pistoletem - ciekawy i szybki sposób na malowanie pokoju

Malowanie ścian pistoletem odbywa się w sposób natryskowy przy użyciu profesjonalnego agregatu, który **rozprowadza farbę po powierzchni, wykorzystując duże ciśnienie**. Ten ciekawy i nietuzinkowy sposób na malowanie ścian, dla niektórych może okazać się jednak problematyczny.

Przed użyciem należy przygotować agregat oraz wlać farbę do urządzenia. Dobrze jest przetestować urządzenie, zanim naniesie się farbę na ścianę. Bardzo ważne, aby agregat utrzymywał optymalny poziom ciśnienia (około 3 barów) przez cały czas trwania prac, a także był używany z bezpiecznej odległości (15-20 cm) W innym przypadku farba może nierównomiernie pokryć powierzchnie, co spowoduje zacieki, które w efekcie będą wyglądać bardzo niechlujnie.

{:.distinction.distinction-information}
Malowanie ścian pistoletem zwykle kończy się na jednej warstwie farby, gdyż przy wykorzystaniu tej metody jest ona zupełnie wystarczająca. Po skończeniu prac należy dokładnie oczyścić agregat za pomocą wody i rozpuszczalnika.

## Jak malować sufit?

W przypadku, gdy całe pomieszczenie ma zostać poddane renowacji,  najlepszym rozwiązaniem jest **rozpoczęcie malowania od sufitu**. W tym celu dobrze jest użyć wałka z długim uchwytem. Jest to zdecydowanie najwygodniejszy sposób na to, aby wygodnie i szybko malować sufit.

{% fig %}
![Jak malować sufit?](/uploads/jak-malowac-sufit.jpg "Jak malować sufit?")
{% endfig %}

Malowanie najlepiej zacząć od części tuż obok okna, prowadząc wałek w kierunku środka sufitu. Dodatkowo sufit przy oknie **należy malować, przeciągając farbę w tę samą stronę, w którą pada światło słoneczne**. W ten sposób można łatwo uniknąć powstawania smug.

Najczęściej wybieranym kolorem do malowania sufitu w pokoju jest **biel w różnych odcieniach i temperaturach**. To tradycyjne rozwiązanie sprawia, że pokój staje się jasny, a przebywanie w nim nie jest męczące. Czasem jednak w pomieszczeniach, takich jak na przykład sypialnia, sufit jest malowany na taki sam kolor, jak ściany. Dzięki temu pomieszczenie jest przyciemnione, co może wpływać na lepszy wypoczynek podczas snu.

{:.distinction.distinction-information}
Aby optycznie powiększyć pomieszczenie, możesz lekko przeciągnąć kolor znajdujący się na suficie, na ściany boczne pokoju. Niewielki biały pasek, który powstanie na samej górze ściany, wywoła złudzenie optyczne, dzięki któremu pokój będzie wyglądał na większy.

## Malowanie ścian - cena

Cena za malowanie ścian przez specjalistę to od **6 zł do nawet 18 zł za m2**. To koszt samej robocizny. Kwota całkowita jest zależna od wielu czynników. Znaczący wpływ ma dobór farby. Na rynku znajduje się mnóstwo producentów farb naściennych, dzięki czemu można zdecydować, czy chce się korzystać z farb tańszych, przeciętnych, a może tych z wyższej półki. Ponadto, zwykle konieczny jest również zakup innych środków, takich jak na przykład preparat do gruntowania ścian.

{% fig %}
![Malowanie ścian - cena](/uploads/pedzel-1.jpg "Malowanie ścian - cena")
{% endfig %}

To ile kosztuje malowanie, zależy również od wykorzystywanego akcesorium. Osoby, które wykonują malowanie pokoju po raz pierwszy, muszą zaopatrzyć się w potrzebne narzędzia, które z pewnością zwiększają koszt remontu. Jednak przy odpowiedniej dbałości o pędzle i walki do malowania, narzędzia mogą z powodzeniem być wykorzystywane ponownie.

## Mycie ścian przed malowaniem - dlaczego jest ważne?

**Zabrudzenia ścian mają negatywny wpływ na przyczepność farby**, dlatego mycie ścian przed malowaniem to bardzo ważna kwestia i dobrze, by stała się ona rutyną podczas przygotowań do remontu. W niektórych sytuacjach mycie ścian przed malowaniem jest absolutnie konieczne, aby uzyskać długotrwały i naprawdę świeży efekt.

### Kiedy czyszczenie ścian jest koniecznie?

Przede wszystkim jest ono wskazane, jeśli na powierzchni ściany znajdują się **zabrudzenia z tłuszczu**. Najczęściej ma to miejsce w kuchni, ponieważ olej używany podczas gotowania może w łatwy sposób **osadzić się na ścianach**. Warto również wykonać mycie ścian przed malowaniem w pokoju dziecięcym, jako że dzieci mają naturalną tendencję do dotykania ścian rączkami, które nie zawsze mogą być czyste.

{:.distinction.distinction-warning}
Jeśli w Twoim domu mieszkają małe dzieci, warto zdecydować się na mycie ścian w każdym z pomieszczeń. Dzieci lubią dotykać ścian rączkami, dlatego warto wyczyścić przed malowaniem, zwłaszcza te obszary, do których dziecko może swobodnie dosięgnąć.

**Mycie ścian przed malowaniem skutecznie zapobiega odspajaniu farby**. Proces ten należy również wykonać, jeśli na powierzchni ścian znajdują się:

{:.list.list-negative}

* grzyby i pleśni,
* zażółcenia i ślady dymu papierosowego,
* plamy od różnego rodzaju preparatów w płynie, np.: środków do dezynsekcji, odświeżaczy powietrza czy perfum.
* inne widoczne zabrudzenia, np.: ślady od kredek czy błoto.

### Czym wykonać mycie ścian przed malowaniem?

**Środki do mycia ścian** należy dobierać w zależności od stopnia i rodzaju zabrudzenia. Jeśli są one niewielkie, zazwyczaj w takiej sytuacji skuteczne jest szorowanie ścian roztworem z ciepłej wody i detergentu typu płyn do naczyń.

{% fig %}
![Czym wykonać mycie ścian przed malowaniem?](/uploads/czyszczenie.jpg "Czym wykonać mycie ścian przed malowaniem?")
{% endfig %}

Tego rodzaju mieszanka może jednak nie sprawdzić się w przypadku dużych i bardzo tłustych zabrudzeń oraz śladów pleśni i grzybów. Wówczas najskuteczniejszą metodą jest **mycie ścian przed malowaniem za pomocą mydła malarskiego**. Aby to wykonać, należy rozpuścić odpowiednią ilość mydła, podaną w instrukcji,  w wodzie, a następnie umyć ściany za pomocą gąbki. Na koniec procesu dobrze jest  raz lub dwa razy spłukać ściany czystą wodą, aby uniknąć pozostawienia osadu z mydła na powierzchni.

{% faqItem %}
{% faqQuestion %}
Ile za metr malowania?
{% endfaqQuestion %}

{% faqAnswer %} Obecnie metr kwadratowy malowania kosztuje około 6 -18 zł + koszty materiałów. Jest to jednak cena za usługę wykonywaną przez fachowca. Decydując się na samodzielne malowanie ścian, można zatem sporo zaoszczędzić. {% endfaqAnswer %} {% endfaqItem %}

{% faqItem %}
{% faqQuestion %}
Ile kosztuje malowanie pokoju 20m?
{% endfaqQuestion %}

{% faqAnswer %}  
Cena za malowanie pokoju będzie różnić się w zależności od doboru produktów. Jest ona ściśle związana z kosztem farby i akcesoriów wykorzystywanych podczas malowania. Koszt zwiększa się również w przypadku powierzenia remontu profesjonalistom, ponieważ sama usługa staje się wtedy dodatkowo płatna.  
{% endfaqAnswer %}  
{% endfaqItem %}