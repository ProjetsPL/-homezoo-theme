---
layout: post
date: 2020-05-14
main_keywords:
- anturium
- " anthurium"
- " anturium kwiat"
- " kwiat anturium"
- anturium pielęgnacja
- " anturium choroby"
- " anturium uprawa"
- " anturium cena"
- " anturium podlewanie"
- " anturium rozmnażanie"
- jak pielęgnować anturium
- " anturium odmiany"
- " przesadzanie anturium"
toc: true
promoted: false
update_date: 2020-05-14
title: Jak uprawiać anturium? Pielęgnacja, uprawa i podlewanie
description: Regularne podlewanie, nawożenie i przesadzanie anturium to podstawy pielęgnacji
  tego kwiatu. Zobacz, jak uprawiać anturium, aby pięknie kwitło w Twoim domu.
intro: Anturium to popularny kwiat doniczkowy, który zachwyca swoich właścicieli bogatymi
  walorami dekoracyjnymi. Jednak, jak każda roślina doniczkowa potrzebuje odpowiedniej
  troski ze strony hodowcy, by mógł rozwijać się prawidłowo. Regularne podlewanie,
  nawożenie i przesadzanie anturium to podstawy pielęgnacji dla tego gatunku. Zobacz,
  jak uprawiać anturium, aby pięknie kwitło w domowym zaciszu.
image: "/uploads/anthurium-glowne.jpg"
related_products: []
published: false

---
## Anturium - jaki to kwiat?

Anturium (anthurium) to wyjątkowy kwiat doniczkowy. Jest trwałą byliną o bogatych walorach dekoracyjnych. Anturium to jedna z najpopularniejszych i jednocześnie najbardziej oryginalnych, tropikalnych roślin.

Anturium charakteryzuję się kwiatostanem o ciekawym, nieregularnym kształcie i czerwonym zabarwieniu. Z tego względu dawniej można było spotkać je wyłącznie w kwiaciarniach, jako dodatek do bukietów okolicznościowych. Dziś jednak anthurium coraz częściej uprawia się również w domach, jak tradycyjne rośliny doniczkowe.

{% fig %}
![](/uploads/anturium-6.jpg)
{% endfig %}

## Popularne odmiany anturium w Polsce i na świecie

Najpopularniejszym Anthurium w Polsce to obecnie Anturium Andrego. Bardzo często łączy się je z licznymi mieszańcami, jakie wywodzą się od tego gatunku. Najbardziej charakterystycznym elementem Anthurium Andrego są jego czerwone kwiaty. Kwiatostan może sięgać nawet do około 10 cm długości, a jego kwitnienie jest zależne od odmiany - możliwe przez cały sezon, a więc wiosną i latem.

{% fig %}
![](/uploads/anturium-2.jpg)
{% endfig %}

Innym popularnym gatunkiem tego kwiatu jest Anturium Sherza. To wyjątkowo popularna odmiana rośliny, z którą można spotkać się w wielu polskich domach. Sama natomiast pochodzi z Ameryki Południowej. Ta ciekawa odmiana osiąga około 20- 50 cm wysokości. Posiada podłużne liściektórych długość może przekraczać nawet 20 cm. Ze względu na ich głęboko zielony kolor i połysk pełnią one, tak jak i kwiatostany -funkcję dekoracyjną.  Kwiat natomiast swoją formą przypomina poskręcaną, czerwoną kolbę, co jest cechą charakterystyczną tego gatunku.

## Anturium - pielęgnacja i uprawa kwiatu

Każdy gatunek roślin doniczkowych potrzebuje odpowiedniej troski. Anturium to kwiat, który nie wymaga dużej uwagi od właściciela, jednak ze względu na hodowlę w nienaturalnych dla rośliny warunkach, wynikających z innego miejsca jej pochodzenia, odpowiednia pielęgnacja jest konieczna, aby kwiat mógł rozwijać się prawidłowo i zdrowo rosnąć.

### Jak pielęgnować anturium, żeby pięknie rosło?

Kwiat anturium, jak wszystkie rośliny doniczkowe powinien otrzymać własną przestrzeń w domu, której warunki będą dostosowane do  potrzeb tego gatunku. Jako, że anturium pochodzi z lasów tropikalnych nie wymaga bezpośredniego światła słonecznego aby rosnąć i rozwijać piękne kwiatostany. Z tego względu idealnym miejscem dla tego gatunku będzie postawienie donicy przy oknie, jednak nie na pełnym słońcu lecz w półcieniu.

{:.distinction.distinction-warning}  
Zbyt mała ilość światła, podobnie jak zbyt duże nasłonecznienie również może znacznie zaszkodzić wzrostowi anturium. Jeśli w pomieszczeniu będzie za ciemno, liście anturium wydłużą się i będą cienkie, a kwiaty nie zakwitną prawidłowo.

W pielęgnacji tego gatunku bardzo ważne jest również nieczęste, ale regularne nawożenie i przesadzanie anturium. Młode rośliny nawozi się raz w roku w okresie od kwietnia do sierpnia, jak również przesadza się je do większych doniczek wczesną wiosną, aby zdrowo rosły.   
  
{:.distinction.distinction-information}  
Anturium musi zostać koniecznie przesadzone, w momencie gdy korzenie przerosną przez otwór w dnie doniczki.

Duże znaczenie dla prawidłowej pielęgnacji tego gatunku ma podłoże, na którym hodowany jest kwiat anturium. Z uwagi na naturalne środowisko rośliny, różniące się od gleby polskiej, należy zapewnić jej podłoże możliwie najbardziej zbliżone do naturalnego. Dla anturium rosnącego w doniczce substrat powinien mieć przede wszystkim dużą zawartość kwaśnej ziemi torfowej, zawierać ziemię liściastą, kompost lub ziemię kwiatową oraz piasek.

### Anturium - podlewanie i rozmnażanie

Regularne i obfite podlewanie anturium jest bardzo ważne, przede wszystkim w szczytowym okresie rozwoju rośliny. W tym czasie jego korzeń powinien być stale i równomiernie wilgotny. Jednocześnie należy bezwzględnie unikać zarówno mocnego przesuszania anturium, jak i stojącej w donicy wody. Najlepsza woda do codziennego podlewania anturium to miękka deszczówka. Dobrze jest również dla prawidłowego nawilżenia regularnie opryskiwać nią z wierzchu liście kwiatów.

Odpowiednia pielęgnacja i regularne nawadnianie rośliny daje możliwość rozmnażania anturium w domu. Jest to co prawda dość skomplikowane, ale przydatne i bardzo satysfakcjonujące - szczególnie przy zakładaniu hodowli kwiatów doniczkowych. Proces ten można wykonać w domu samodzielnie, jednak nie należy on do najłatwiejszych i wymaga sporo cierpliwości. Najlepszy i najprostszy sposób to rozmnażanie anturium przez podział rośliny doniczkowej. Należy jednak wziąć pod uwagę fakt, że proces ten uda się tylko jeśli mamy do czynienia z rośliną dobrze wyrośniętą. Korzenie anturium można podzielić przy okazji przesadzania. Należy ostrożnie oddzielić je od siebie ostrym, zdezynfekowanym nożem, a następnie przesadzić do kilku osobnych donic. 

{% fig %}
![](/uploads/anturium-5.jpg)
{% endfig %}

## Anturium - cena rośliny

Anturium w doniczce można zakupić w cenie kilkudziesięciu złotych za sztukę. Czym większy i bardziej rozkwitnięty jest dany kwiat, tym większa jest również jego cena. Anturium do hodowli w doniczce jest dostępne do sprzedaży zarówno w sklepach ogrodniczych, jak i w kwiaciarniach.

W kwiaciarni natomiast anturium można również zakupić w formie bukietu. Koszt wiązanki jest zależny od ilości kwiatów przeznaczonych na jego wykonanie i oscyluje od kilkudziesięciu do nawet kilkuset złotych. Najczęściej bukiety z tego gatunku roślin zamawia się na różnego rodzaju wydarzenia okolicznościowe, jak na przykład imieniny. Wiązanka z anturium ze względu na swój specyficzny charakter sprawdzi się również świetnie, jako ozdoba wszelkich uroczystości odbywających się w kościele, jak śluby czy pogrzeby oraz na co dzień, jako wystrój ołtarza.

{% fig %}
![](/uploads/anturium-4.jpg)
{% endfig %}

## Jak wyleczyć Anturium z choroby?

Sposób leczenia chorób Anturium powinien być dobierany w zależności od przyczyny. Anturium to roślina mocna i odporna na czynniki zewnętrzne, jednak błędy popełniane w pielęgnacji i uprawie kwiatu mogą powodować choroby liści lub kwiatostanów. Powodem schorzeń mogą być:

{:.list.list-negative}

* niespełnienie wymogów rośliny,
* choroba infekcyjna,
* szkodniki owadzie.

Aby wyleczyć anturium z większości popularnych chorób, jak zżółknięte i suche liście lub więdnięcie wystarczy troszczyć się o odpowiednią pielęgnację rośliny. Dbać o jej nawadnianie, nawożenie oraz przesadzanie, zgodnie z wymogami rośliny.

Nieco bardziej skomplikowane jest natomiast leczenie chorób infekcyjnych anturium.  W takim przypadku patogeny mnożą się bardzo szybko, a co za tym idzie - przenoszą na inne rośliny. Pierwotna przyczyna choroby infekcyjnej wynika zwykle z nieuwagi właściciela. Bardzo często już przyniesiona do domu sadzonka mogła zostać pobrana z chorej rośliny i jest zainfekowana. Aby uniknąć przeniesienia infekcji na pozostałe rośliny domowe, podejrzaną sadzonkę należy odizolować od reszty kwiatów na dwa tygodnie i obserwować jej rozwój.

{% fig %}
![](/uploads/anturium-3.jpg)
{% endfig %}

A jak naprawić szkody powstałe po insektach? W przypadku stwierdzenia na anturium szkodników owadzich zwykle konieczny jest oprysk preparatem owadobójczym.

Do szkodników owadzich, których żerowanie doprowadza do żółknięcia, brązowienia i obumierania liści należą: wciornastki, mszyce,  wełnowce, przędziorki i czerwce. Suche powietrze sprzyja rozpowszechnianiu się wciornastków i wełnowców. Jeśli nie zostaną porę zauważone odpowiednio wcześnie,  mogą doprowadzić do pożółknięcia liści i poważnego osłabienia rośliny.