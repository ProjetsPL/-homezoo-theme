---
layout: post
date: 2020-06-26
main_keywords:
- pomysł na przedpokój
- nowoczesny przedpokój
- co na ścianę w przedpokoju
- 'ściany w przedpokoju '
- co położyć na ściany w przedpokoju
- przedpokój ściany
- co na ściany w przedpokoju
- praktyczne ściany w przedpokoju
- jak urządzić przedpokój
toc: true
promoted: false
update_date: 2020-06-26
title: Nowoczesny Przedpokój - 4 Ciekawe Aranżacje Ściany w Przedpokoju
description: "Zastanawiasz się jak urządzić nowoczesny przedpokój w domu? \U0001F3E0
  To spore wyzwanie. ➡️ Sprawdź najciekawsze propozycje i zainspiruj się."
intro: Zależy Ci, aby urządzić nowoczesny przedpokój? Niezależnie od tego, czy dysponujesz
  mniejszym, czy większym wnętrzem - najważniejszy jest odpowiedni pomysł. To pomieszczenie,
  które jako pierwsze wita Twoich gości - dlatego powinno być nie tylko estetycznie
  urządzone, ale także funkcjonalne. Znajdź swój pomysł na przedpokój - skorzystaj
  z naszych wskazówek, które ułatwią Ci to zadanie.
image: ''
related_products: []
published: false

---
## Jak urządzić przedpokój, który jest mały?

Mały przedpokój jest wyjątkowo trudny do urządzenia. W niewielkiej przestrzeni musisz wszystko dopasować tak, aby do siebie pasowało, a jednocześnie nie zagraciło wnętrza. Elementem, który obowiązkowo powinien się znaleźć w przedpokoju jest wieszak na ubrania. Dobrze, jeżeli wygospodarujesz miejsce na obuwie, a jeszcze lepiej, kiedy znajdziesz wolną ścianę na lustro.

Dzięki sprytnym rozwiązaniom możesz mieć te wszystkie elementy - nawet przy niewielkiej przestrzeni. Zastanawiasz się jak to możliwe? Jeżeli Twój przedpokój oceniasz jako mikro - zastanów się nad zamówieniem mebli pod indywidualne zamówienie. Doskonałą opcją jest szafka na obuwie z funkcją siedziska, gdzie dodatkowo przymocowany do niej jest panel z wieszakami i lustrem. Wiele firm zajmuje się obecnie tego typu realizacjami, więc koszt zamówienia nie jest wysoki. Dodatkowo możesz zdecydować się na dowolny kolor przez co idealnie dopasujesz taki mebel do własnej wizji wnętrza. Taki mebel zajmuje całą ścianę

### System przechowywania w małym przedpokoju

Jeżeli posiadasz nieco więcej miejsca w przedpokoju, rozważ opcję stworzenia skrytek do przechowywania różnych rzeczy. Idealnie, jeżeli możesz pozwolić sobie na szafę. Nie zawsze jednak jej wstawienie będzie dobrym pomysłem - zwłaszcza, jeżeli zajmuje sporo miejsca. Wówczas możesz postawić na mniejszą komodę lub regał z koszami do przechowywania rzeczy.

TIP

Posiadasz wnęki w przedpokoju? Dzięki nim możesz zdecydowanie zwiększyć funkcjonalność wnętrza. Zabudowa wnęki i przerobienie jej na szafę lub szafki zawsze będzie dobrym pomysłem. Zależy Ci, aby całość prezentowała się nowocześnie? Postaw na minimalizm - gładkie fronty, brak uchwytów.

## Pomysł na przedpokój - długi i wąski

Zagospodarowanie długiego i wąskiego korytarza podobnie, jak w przypadku jego niewielkich rozmiarów - bywa trudne. Zazwyczaj w takim przypadku po jednej ze stron na ścianie znajduje się klasyczny wieszak na ubrania dla domowników i gości. Dodatkowo lustro i zdarza się, że mieści się siedzisko - niewielkich rozmiarów. Jednak co z drugą ścianą? Jak ją zagospodarować?

Dobrym pomysłem na nowoczesny przedpokój i zagospodarowanie w nim ściany jest zawieszenie obrazów, plakatów lub ramek ze zdjęciami. Sztuka polega jednak na tym, aby zrobić to - nie zmniejszając optycznie wnętrza. Zamiast jednej wielkiej planszy ze zdjęciami postaw na ramki zawieszone na szynie.

Możesz wybrać modele, które ustawisz w dowolnym położeniu i co jakiś czas zmieniać aranżacje. Ciekawą opcją jest również podświetlenie obrazów, czy plakatów. Wystarczą niewielkie punkty świetlne, aby całość prezentowała się naprawdę nowocześnie i robiła wrażenie.

TIP

Zamiast plakatów w dekoracyjnych ramkach, czy zdjęć możesz na ścianie w przedpokoju wykorzystać lustra. To dość nietypowe rozwiązanie, które będzie prezentować się naprawdę nowocześnie.

## Sztukateria na ściany w przedpokoju? To dobry pomysł!

Ciekawy pomysł na przedpokój to zastosowanie na ścianie sztukaterii. Takie rozwiązanie będzie wyglądało naprawdę dobrze szczególnie w przypadku wysokich mieszkań. Wówczas możesz stworzyć naprawdę imponującą kompozycję zajmującą spory obszar.

Domowe wnętrza wykorzystują zazwyczaj sztukaterię styropianową, która jest lekka i łatwa w montażu - nawet samodzielnym. Można ją dociąć przy pomocy zwykłego nożyka tapicerskiego. Tego typu elementy ozdobne dostępne są w różnych wersjach. Możesz wybierać spośród klasycznych listw lub rozet - te jednak sprawdzają się głównie na suficie.

Wiele osób jest przekonanych, że sztukaterię można wykorzystywać wyłącznie w kolorze białym. Rzeczywiście producenci oferują elementy ozdobne w takim właśnie kolorze. Każdy z nich możesz jednak bez problemu pomalować. Jeżeli więc marzy Ci się ściana w jednolitym odcieniu szarości ze sztukaterią - wystarczy, że ją zamontujesz, a później całość pomalujesz wybraną barwą.

TIP

Nowoczesny przedpokój to efekt Twojej kreatywności - możesz więc tworzyć ciekawe aranżacje, o ile pozwala na to powierzchnia. Ściana ze sztukaterią wcale nie musi być jednokolorowa. Z jej pomocą skutecznie oddzielisz dwie części w innych barwach. Elementy ozdobne mogą znajdować się w dolnej części przy podłodze. Z kolei w górnej części możesz postawić na inne elementy dekoracyjne np. wspomniane wcześniej ramki ze zdjęciami. Pamiętaj tylko aby styl tych dwóch obszarów korespondował ze sobą.