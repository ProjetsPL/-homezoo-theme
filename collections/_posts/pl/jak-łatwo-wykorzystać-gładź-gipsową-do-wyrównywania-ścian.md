---
layout: post
date: 2020-04-15
main_keywords: []
toc: true
promoted: false
update_date: 2020-04-15
title: Jak łatwo wykorzystać gładź gipsową do wyrównywania ścian?
description: Jak łatwo wykorzystać gładź gipsową do wyrównywania ścian?
intro: Jak łatwo wykorzystać gładź gipsową do wyrównywania ścian?
image: "/uploads/gladz-glowne.jpg"
related_products: []
published: false

---
## Czym jest gładź gipsowa i gdzie można ją wykorzystać?

Gładź gipsowa, jak sama nazwa wskazuje służy do wygładzenia i wyrównania wierzchniej warstwy ściany. Jest przeznaczona do użytku na powierzchniach zagipsowanych i otynkowanych tynkiem cementowym lub cementowo-wapiennym.  To w pełni ekologiczna substancja o odczynie obojętnym. Dzięki tej właściwości, gładź zapobiega rozwojowi grzybów i pleśni. Szpachlowanie ścian to proces, który pozwala odpowiednio przygotować powierzchnię pod późniejsze malowanie.

{% fig %}
![](/uploads/1-gladz.jpg)
{% endfig %}

Gładź można stosować również na powierzchniach:

{:.list.list-positive}

* gipsowo-kartonowych,
* gipsowo-włóknowych,
* cementowo-włóknowych.

Powinno się natomiast unikać kładzenia gładzi na powierzchni surowej, ponieważ tego typu mury nie są przystosowane do takiego rodzaju materiału. Dobrze jest również unikać powierzchni wilgotnych, takich jak na przykład łazienki. Nadmierna wilgoć może powodować pęknięcia i odchodzenie gładzi od podłoża.

## Kładzenie gładzi krok po kroku

Kładzenie gładzi to czynność, która wymaga bycia bardzo dokładnym. Ciągłe wyrównywanie tego wymagającego w pracy materiału może na samym początku być żmudne i męczące, jednak kiedy nabierzemy wprawy ta czynność nie powinna stanowić już większego problemu.

{:.distinction.distinction-warning}
Pamiętaj, że podczas kładzenia gładzi nie należy przesadzić z jej grubością. Zbyt grube warstwy mogą sprawić, że masa po zastygnięciu zacznie pękać i odspajać się od podłoża.

### Przed rozpoczęciem prac

Na samym początku należy odpowiednio przygotować pomieszczenie. Gładź gipsowa może w łatwy sposób pobrudzić i zniszczyć meble, dlatego dobrze jest wynieść je z tynkowanego pokoju lub dokładnie je zakryć, na przykład folią malarską. Ważne, by nie zapomnieć również o zabezpieczeniu drzwi i okien.

{% fig %}
![](/uploads/folia-gladz.jpg)
{% endfig %}

Surowy tynk zawiera grudy, które można usunąć za pomocą specjalnej szpachli. Następnie ściany, na które zostanie nałożona gładź gipsowa należy odpowiednio zagruntować. Jeśli podłoże ma niską chłonność, dobrze jest zrobić to za pomocą środka zwiększającego przyczepność. Jeśli chłonność jest zbyt zastosować środek zmniejszający wchłanianie.

Aby rozrobić gładź należy do wiadra z wodą wsypać taką ilość gipsu, aby masa wystarczyła na około 30-45 minut pracy. To bardzo ważne, ponieważ wraz z upływem czasu gładź straci swoje elastyczne właściwości. Po odczekaniu kilku minut, zaprawę wystarczy dokładnie zamieszać wiertarką.

### Szpachlowanie ścian w praktyce

Nakładanie gładzi gipsowej najlepiej rozpocząć od wewnętrznych narożników. Masę najłatwiej nanieść za pomocą pacy, a następnie rozprowadzić ją po powierzchni przy użyciu kielni. Następnie należy nałożyć gładź gipsową na całą ścianę, a jeśli chcemy wygładzić całe pomieszczenie - również na sufit.

{:.distinction.distinction-information}  
Fachowcy doradzają kładzenie gładzi jedną warstwą. Jeśli zachodzi taka konieczność, można użyć dwóch lub trzech cieńszych warstw, nakładając je na siebie należy zachować odstęp około 20 minut. Każda kolejna warstwa powinna być nakładana prostopadle do poprzedniej.

Jako, że gładź cechuje się niską odpornością na ewentualne uderzenia, konieczne jest wzmocnienie zewnętrznych narożników ścian za pomocą kątowników, na przykład aluminiowych. Aby to zrobić należy wtopić je w masę tynkową i odpowiednio zaszpachlować.

{% fig %}
![](/uploads/szpachl-gladz.jpg)
{% endfig %}

Po zakończeniu pracy z masą należy odczekać do jej całkowitego wyschnięcia. Jeżeli gładź gipsowa jest równa i wygląda estetycznie, dobrze jest użyć papieru ściernego na szpachlowanej wcześniej powierzchni, aby dodatkowo ją wygładzić. Przed rozpoczęciem malowania ścian wystarczy już tylko zagruntować otynkowaną powierzchnię.

{:.distinction.distinction-information}  
Dla zachowania jak najtrwalszego efektu, dobrze jest rozpocząć malowanie ścian nie wcześniej niż na 24 godziny od wyschnięcia gładzi.

### Jak położyć gładź na mokro?

Kładzenie gładzi na mokro oznacza nałożenie jej drugiej warstwy jeszcze przed całkowitym wyschnięciem pierwszej. Zastosowanie tej metody wymaga szczególnej ostrożności, ale może także przyspieszyć prace remontowe.

Po wyschnięciu obydwu warstw zamiast używać tradycyjnego papieru ściernego, istnieje również możliwość wygładzenia ściany na mokro. Aby to zrobić należy delikatnie zwilżyć powierzchnię za pomocą czystej wody, a następnie wygładzić ją przy użyciu stalowej pacy. Gładzenie końcowe można rozpocząć najwcześniej po godzinie od wyschnięcia drugiej warstwy masy.

## Preparaty i narzędzia potrzebne do szpachlowania ścian

Szpachlowanie ścian wymaga odpowiednich narzędzi i preparatów. Bez profesjonalnego akcesorium, szpachlowanie nie będzie ani skuteczne, ani efektowne.

Narzędzia niezbędne podczas szpachlowania ścian:

{:.list}

* szpachla,
* paca,
* pędzel do gruntowania,
* wiadro,
* wiertarka z nakładką do mieszania cementu,
* papier ścierny,
* aluminiowe narożniki
* poziomica

{% fig %}
![](/uploads/narzedzia-gladz.jpg)
{% endfig %}

Prawdziwą podstawą wśród preparatów jest odpowiednia gładź. Najczęściej wybierana jest zdecydowanie gładź gipsowa, jednak rodzaj gładzi należy dobrać w zależności od podłoża, które będzie tynkowane. Praktyczną pomocą w przypadku drobnych rys i nierówności jest masa do szpachlowania ścian. Natomiast jeśli ściany posiadają duże ubytki, najlepiej będzie wykorzystać do ich wyrównania po prostu gips szpachlowy.

Każde szpachlowane podłoże wymaga odpowiedniego ugruntowania. W tym celu należy użyć środka gruntującego. Ważne aby był to preparat dedykowany dla konkretnego rodzaju podłoża. W przeciwnym razie środek nie będzie skuteczny.