---
layout: post
date: 2020-05-05
main_keywords:
- mała łazienka
- mała łazienka z prysznicem
- mała łazienka w bloku
- mała łazienka inspiracje
- mała łazienka z wanną
- aranżacja małej łazienki
- małe łazienki aranżacje
- pomysł na łazienkę
- projekty małych łazienek
- aranżacje małych łazienek
- mała łazienka aranżacje
- mała łazienka projekt
toc: true
promoted: false
update_date: 2020-05-06
title: Mała Łazienka - Inspiracje i Pomysły. 9 Najciekawszych Trendów
description: "Mała łazienka też może wyglądać stylowo! \U0001F6C1 Zastanawiasz się,
  jak ją urządzić? Te 10 ciekawych aranżacji łazienek pomoże Ci całkowicie odmienić
  wnętrze."
intro: Aranżacja małej łazienki to spore wyzwanie. Jednak ograniczona ilość miejsca
  nie oznacza, że łazienka nie może wyglądać naprawdę dobrze. Zastanawiasz się, jak
  urządzić to niewielkie wnętrze? Te kilka ciekawych trendów i porad pomoże Ci stworzyć
  nie tylko funkcjonalną, ale również stylową łazienkę, o jakiej zawsze marzyłeś.
image: "/uploads/mala-lazienka-glowne.jpg"
related_products: []

---
## Mała łazienka w wielkim stylu - nowoczesna aranżacja małej łazienki

**Nowoczesna aranżacja małej łazienki** może wydawać się skomplikowana. W rzeczywistości już zachowanie kilku prostych zasad wystarczy, aby stworzyć przestrzeń funkcjonalną, która będzie odpowiadać **najgorętszym trendom**. Nie wiesz, jak zabrać się do tego zadania? Skorzystaj z naszych pomysłów i ciesz się **pięknym oraz funkcjonalnym wnętrzem**.

### Kolorystyka małej łazienki - jasne barwy stale w modzie!

Jednym z najważniejszych czynników, jakie wpływają na **wystrój wnętrza**, jest jego **kolor**, ponieważ to on jako pierwszy określa jego charakter. Niemal **nieograniczona ilość odcieni** daje ogromne możliwości aranżacji od zupełnie podstawowych barw po najbardziej nieoczywiste połączenia kolorystyczne.

Jednak wybierając kolor do małej łazienki, dobrze jest postawić na odcienie delikatne i jasne, aby uniknąć wprowadzenia niepotrzebnego chaosu do pomieszczenia. Zawsze trafionym rozwiązaniem będzie **minimalistyczna łazienka** utrzymana w bieli, beżu, delikatnych szarościach lub kolorach pastelowych. Te trendy niezmiennie od kilku sezonów nie wychodzą z mody.

{% fig %}
![Kolorystyka małej łazienki - jasne barwy stale w modzie!](/uploads/kolor-scian-lazienka.jpg "Kolorystyka małej łazienki - jasne barwy stale w modzie!")
{% endfig %}

### Kolor nie tylko na ścianach! Nietypowa podłoga w łazience

W przypadku małej łazienki duże znaczenie ma **nie tylko kolor ścian**, ale również **wybór podłogi**. Zaczynając od rodzaju podłogi - płytki, kamień, panele - a kończąc na jego konkretnym odcieniu. Do małej łazienki dobrze sprawdzi się zarówno jasna, jak i ciemna wersja. Jeśli jednak wybór padnie na posadzkę ciemną, powinna ona kontrastować z kolorem ścian - wówczas warto postawić na biel.

{:.distinction.distinction-warning}  
Wybierając podłogę do małej łazienki, wystrzegaj się podłogi w tym samym kolorze co ściany (poza odcieniami bieli - tu wspomniana zasada nie obowiązuje). Tego typu rozwiązanie przytłoczy i zmniejszy łazienkę optycznie.

## Pomysł na łazienkę w stylu eko

Jednym z największych trendów ostatnich lat jest łazienka utrzymana w ekologicznym stylu. **Eko trend charakteryzuje się połączeniem pięknego stylowego drewna z prawdziwą klasyką kolorów.** Najczęściej spotykane zestawienia to jasne drewno (lub jego imitacja w formie płytek) połączone z gładkimi, białymi ścianami. To bardzo ciekawy pomysł na łazienkę - stylową i zarazem minimalistyczną. Sprawdzi się więc idealnie również jako aranżacja małej łazienki, nadając jej wyjątkowego charakteru.

{% fig %}
![Pomysł na łazienkę w stylu eko](/uploads/eko-lazienka.jpg "Pomysł na łazienkę w stylu eko")
{% endfig %}

## Marmurowa aranżacja małej łazienki

Łazienka z kamienną armaturą to propozycja doskonała dla osób lubiących **stylowe i luksusowo wyglądające wnętrza**. Wyjątkowa struktura kamienia (bądź jego wiernej imitacji) sprawi, że mała łazienka stanie się oryginalna i elegancka.

Marmur doskonale sprawdza się także do **aranżacji kobiecych wnętrz w stylu glamour**, które wyglądają bardzo szykownie. W przypadku małej łazienki należy jednak być bardzo ostrożnym, aby nie przesadzić z różnorodnością faktur i dodatków. Zbyt zdobna aranżacja, zamiast zachwycać swoją elegancją może w efekcie wyglądać kiczowato i tanio.

{:.distinction.distinction-information}  
Jeśli marmurowa łazienka jest dla ciebie zbyt droga, możesz zdecydować się na tańszą opcję, wybierając specjalne płytki imitujące kamień. Tego typu kafelki są podobne do marmuru zarówno pod względem wzoru, jak i faktury, a przy tym o wiele tańsze.

{% fig %}
![Marmurowa aranżacja małej łazienki](/uploads/marmurowa-lazienka.jpg "Marmurowa aranżacja małej łazienki")
{% endfig %}

## Mała łazienka - jak optycznie ją powiększyć dzięki aranżacji?

Trendy wnętrzarskie dotyczą nie tylko koloru ścian, czy materiałów wykorzystywanych do wykończenia pomieszczenia. Bardzo ważne jest **dopasowanie odpowiedniego oświetlenia**, czy samych lamp.

### Oświetlenie ma znaczenie... i jest modne

Wybór oświetlenia to bardzo ważny element podczas aranżacji małej łazienki. Jest to istotne z tego względu, ze niewielka przestrzeń zwykle wiąże się również z ograniczonym dostępem do światła dziennego. Wybierając oświetlenie, należy wziąć pod uwagę na kilka istotnych kwestii. Są to:

{:.list}

* **Temperatura (światło ciepłe lub zimne)** - wybór temperatury światła jest ważny, ponieważ temperatura wpływa na jego kolor. Decydując się na światło ciepłe, otrzymasz żółty odcień, korzystny dla relaksu i odprężenia. Jednak przy lustrze warto zamontować zimne, białe światło, które imituje światło dzienne, ułatwiając wykonywanie podstawowych czynności, jak np.: makijaż lub golenie.
* **Rozmieszczenie źródeł światła** - planując wstępny projekt łazienki, dobrze jest rozmieścić je tak, aby oświetlały wszystkie najważniejsze elementy armatury. Kluczowym elementem jest umieszczenie źródła światła przy lustrze, aby można było się w nim swobodnie przeglądać.

{% fig %}
![Oświetlenie ma znaczenie... i jest modne](/uploads/lazienka-oswietlenie.jpg "Oświetlenie ma znaczenie... i jest modne")
{% endfig %}

{:.list}

* **Natężenie światła** - w zależności od pożądanego efektu należy również pomyśleć o natężeniu światła. Zbyt ciemne światło w pomieszczeniu bez okien może być wyjątkowo problematyczne i uciążliwe przy dłuższym użytkowaniu, na przykład wykonując codzienną rutynę pielęgnacyjną lub robiąc pranie.

**Niemałe znaczenie ma również kąt padania promieni świetlnych.** Umieszczenie oświetlenia pod odpowiednim kątem optycznie powiększy małą łazienkę, dzięki czemu przestrzeń nie wyda się przytłoczona.

Zasada jest więc prosta - **stawiaj na wiele punktów świetlnych.** A przede wszystkim łącz ze sobą różnego rodzaju lampy - baw się ich wielkościami. To teraz bardzo modne.

### Czym większe lustro, tym lepiej!

Bardzo dobrym pomysłem na **optyczne powiększenie małej łazienki** jest zawieszenie na jednej ze ścian dużego lustra. Lustro i tak stanowi zwykle stały element **wyposażenia łazienki**, dlatego w tym przypadku szczególnie warto wykorzystać jego potencjał.

Aby wizualnie zwiększyć przestrzeń małej łazienki, zamiast mniejszych luster, warto wybierać te obszerne, które zajmują większość ściany, a nawet całą jej powierzchnię. **Dobrze jest także zrezygnować z luster w bogato zdobionych antyramach na rzecz minimalistycznych i cienkich ramek lub ich całkowitego braku.** W ten sposób można stworzyć efekt głębi - czyli złudzenie optyczne, które sprawi, że mała łazienka w rzeczywistości będzie wydawała się na przynajmniej o połowę większą.

{% fig %}
![Czym większe lustro, tym lepiej!](/uploads/lusta-do-lazienki.jpg "Czym większe lustro, tym lepiej!")
{% endfig %}

## Mała łazienka w bloku - postaw na modną armaturę i ceramikę

Mała łazienka w bloku to nieco mniejsze możliwości aranżacyjne. Możesz jednak postawić na **ciekawą armaturę**. Elementy takie jak wanna lub prysznic, umywalka, czy toaleta są niezbędnym wyposażeniem, z którego nie można po prostu zrezygnować, tworząc projekt nawet małej łazienki. Warto więc zdecydować się na rozwiązania funkcjonalne, które nie przytłoczą pomieszczenia, a **nadadzą mu odpowiedniego charakteru.**

Misa umywalkowa w nietypowym kształcie lub czarnym kolorze. A może b**ateria stylizowana na styl pałacowy w kolorze polerowanego mosiądzu**? Modny będzie każdy akcent, który wyróżni czymś wnętrze.

## Mała łazienka z prysznicem - zawsze na czasie

Znaczną oszczędnością miejsca jest mała łazienka z prysznicem. To jedno z najczęściej wybieranych rozwiązań wśród osób mieszkających na małym metrażu. Jednak należy pamiętać o tym, że każda, nawet mała łazienka jest inna - a modeli pryszniców mnóstwo. Przed podjęciem ostatecznej decyzji dobrze jest więc ocenić potencjał wnętrza.

Jednym z modeli pryszniców, który idealnie sprawdzi się zwłaszcza do małych łazienek, są **kabiny narożne oraz asymetryczne kabiny prysznicowe.**

Jeśli zarówno podłogę, jak i ściany łazienki pokrywają płytki, można również zdecydować się na montaż samych drzwi oraz odpływu. To jeden z najnowszych trendów, na który stawia coraz więcej projektantów.

{% fig %}
![Mała łazienka z prysznicem - zawsze na czasie](/uploads/mala-lazienka-z-prysznicem.jpg "Mała łazienka z prysznicem - zawsze na czasie")
{% endfig %}

{:.distinction.distinction-information}  
Jeśli obawiasz się, że Twoja łazienka jest zbyt mała, by zmieścić nawet niewielką kabinę, możesz zamówić kabinę prysznicową na wymiar. Takie rozwiązanie, choć jest nieco droższe, pozwala na maksymalne wykorzystanie niewielkiej przestrzeni.

## Czy mała łazienka z wanną może być modna? Przełam klasykę nutą nowoczesności

Wanna zabiera zwykle bardzo dużo miejsca, dlatego w małej łazience nie jest najlepszym rozwiązaniem. Mimo to, w sytuacji gdy prysznic wydaje się niesatysfakcjonujący, można zdecydować się na nią - rozpoczynając od rozsądnego rozplanowania przestrzeni.

Wybierając wannę do małej łazienki, **zwróć uwagę na jej model i kształt.** Zdecydowanie odradza się wybór wanien wolnostojących, czy klasycznych modeli obudowanych z każdej strony. Jedno i drugie rozwiązanie zabiega zbyt dużo przestrzeni. Zamiast tego można postawić na kwadratowy brodzik wannowy z hydromasażem. Często ich **obudowa tworzona jest na wzór naturalnego drewna.** Taka opcja jest bardzo nowoczesna, dlatego pojawia się w coraz większej ilości domów.

{% fig %}
![Czy mała łazienka z wanną może być modna? Przełam klasykę nutą nowoczesności](/uploads/czy-lazienka-z-wanna-to-dobry-pomysl.jpg "Czy mała łazienka z wanną może być modna? Przełam klasykę nutą nowoczesności")
{% endfig %}

{% faqItem %} {% faqQuestion %}  
Mała łazienka jak urządzić?  
{% endfaqQuestion %}

{% faqAnswer %}  
Planując aranżację małej łazienki, należy pamiętać nie tylko o wyglądzie, ale również o funkcjonalności pomieszczenia. Warto wybierać rozwiązania, które będą jednocześnie praktyczne i estetyczne, jak np.: nowoczesna kabina prysznicowa z przesuwnymi drzwiami lub duże lustro, które optycznie powiększy łazienkę.  
{% endfaqAnswer %} {% endfaqItem %}

{% faqItem %} {% faqQuestion %}  
Mała łazienka jakie płytki?  
{% endfaqQuestion %}

{% faqAnswer %}  
Płytki do małej łazienki mogą być dowolnego koloru. Ważne jednak, aby pasowały do ścian pomieszczenia. Dobrze jest zestawiać ze sobą kolory za pomocą kontrastów (np. białe ściany i ciemna posadzka) lub zdecydować się na jasny, jednolity kolor.  
{% endfaqAnswer %} {% endfaqItem %}