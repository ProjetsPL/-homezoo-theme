---
layout: post
toc: true
date: 2019-11-27T23:00:00.000+00:00
title: Dekoracje DIY do domu - zrób to sam
description: Dekoracje DIY do domu - zrób to sam
image: ''

---
adasdasdasd

asd

asd

as

dasdasddsadsads

Dekorowanie to ostatni etap urządzania domu lub mieszkania. Stylowo ozdobione wnętrze nie musi wcale wiązać się z dużymi wydatkami. Wiele ciekawych ozdób można wykonać metodą diy, czyli “zrób to sam”. Takie projekty są zazwyczaj niedrogie i pozwalają nadać pomieszczeniu niepowtarzalnego, osobistego charakteru.

## Samodzielnie wykonane ozdoby

Nie trzeba być artystą, aby stworzyć swoje własne dzieło sztuki. Do przygotowania dekoracji można wykorzystać wszystko, co znajduje się pod ręką. Bardzo wszechstronnym materiałem jest zwykły papier. Możliwości jest wiele, a ograniczeniem tylko własna wyobraźnia. Przykładowymi ozdobami z papieru mogą być:

* Klosze na lampy - można je wykonać techniką składania papieru origami - wzory krok po kroku znajdują się w sieci. Papier można także pociąć w dowolne kształty i połączyć je w kształt kuli za pomocą kleju. Wycięcie ażurowych wzorów pozwoli uzyskać ciekawy efekt ze światła i cienia na ścianach. Nada to wnętrzu nastrojowej atmosfery.
* Ozdobne girlandy - papierowe łańcuchy to ozdoby, które nadają się nie tylko na okres Bożego Narodzenia. Wystarczy wyciąć kilka kształtów z kolorowego papieru, przymocować je do sznurka i powiesić w wybranym miejscu. Można wykorzystać również bibułę, z której można uzyskać wiele interesujących form - kwiaty, kule, frędzle i wiele innych.
* Trójwymiarowe rzeźby - to bardzo efektowna i prosta w przygotowaniu dekoracja. Do jej zrobienia wystarczy kolorowy papier, nożyczki i klej. Karton należy złożyć tak, aby powstały bryły, które następnie przykleja się obok siebie do ściany. Z takich modułów można uzyskać imponujące struktury, które zachwycą każdego gościa.

Oprócz papieru można wykorzystać inne materiały, które akurat znajdują się w zasięgu. Zwykły drut da się uformować w dowolne kształty, tworząc w ten sposób fantazyjną rzeźbę. Jeśli zależy ci na czymś funkcjonalnym, możesz przykładowo wykonać druciany stojak na biżuterię w formie drzewka lub dłoni.

Puste ściany można przystroić własnoręcznie namalowanymi obrazami. Nie trzeba do tego posiadać zdolności malarskich - w Internecie publikowane są filmy instruktażowe, które wszystko po kolei opisują. Do stworzenia takiej ozdoby wystarczy zakup podobrazia i farb.

## Drugie życie starych przedmiotów

Zamiast wykonywania nowych dekoracji, można wykorzystać zupełnie zwyczajne i z pozoru nudne przedmioty. Jest to rozwiązanie nie tylko niezwykle oszczędne, ale też ekologiczne:

* Zamiast oddawać przeczytane gazety na makulaturę, możesz zrobić z nich papierową wiklinę. W ten sposób można stworzyć efektowne rzeźby, pudełka, wazony oraz wiele innych obiektów.
* Stare puszki po żywności można pomalować farbami lub ozdobić za pomocą techniki decoupage. Będą one ładnie wyglądały jako doniczki na kwiaty lub pojemniki na drobne przedmioty.
* Szklane słoiki sprawdzą się jako nastrojowa dekoracja w formie lampionu. Szkło można pomalować kolorowymi farbkami i wsadzić do środka świeczkę. Ciekawym pomysłem jest też lampion “wodny” - słoik wystarczy napełnić wodą, a na jej powierzchni położyć świeczkę.
* Nie musisz kupować plastikowych pojemników do przechowywania - wykorzystaj do tego pudełka po butach. Ścianki można obkleić ozdobnym papierem lub pomalować.

Uniwersalnym przedmiotem, który nadaje się do dekoracji wielu obiektów, jest zwykły sznurek. Oklejone nim butelki, słoiki czy pudełka zyskają zupełnie innego charakteru. Ze sznurka można też tworzyć podkładki lub makatki ścienne - makramy.

Samodzielna dekoracja wnętrz nie musi być trudnym zadaniem. Do wykonania ciekawych ozdób wystarczy trochę chęci oraz odrobina inspiracji. Dekoracje diy to świetny sposób na oszczędność, a ich tworzenie z pewnością przyniesie sporo satysfakcji.