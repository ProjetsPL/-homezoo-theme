---
layout: post
date: 2019-12-11
toc: true
title: Malowanie mebli kuchennych - jak odnowić meble kuchenne?
description: Malowanie mebli kuchennych to świetny sposób na tanią metamorfozę. Niemodnych
  szafek nie trzeba wcale wyrzucać. Wystarczy odpowiednia farba do mebli kuchennych.
image: "/uploads/Malowanie mebli kuchennych - jak odnowic meble kuchenne.jpg"

---
Remont kuchni może okazać się bardzo kosztowny. Takie przedsięwzięcie pochłania także spore ilości czasu. W duchu modnego obecnie DIY wiele osób decyduje się na malowanie mebli kuchennych. Tego typu rozwiązanie jest zdecydowanie tańsze od zakupu zupełnie nowych elementów wyposażenia. Nie oznacza to jednak, że efekt będzie gorszy - wręcz przeciwnie. Malowanie szafek kuchennych to świetny sposób na całkowitą metamorfozę kuchni.

## Renowacja mebli kuchennych - od czego zacząć?

**Malowanie mebli kuchennych** swoją popularność zawdzięcza niskim kosztom oraz zachwycającym efektom, jakie można uzyskać. Nikogo już nie dziwi odmalowanie starego krzesła, stolika, czy komody. Jednak **renowacja mebli kuchennych** może wydawać się bardziej problematyczna niż w przypadku innych mebli. Elementy w pomieszczeniu, jakim jest kuchnia, są jednym z najbardziej narażonych na zniszczenia. Dlatego można zastanawiać się, **jak odnowić meble kuchenne** i czy się to w ogóle opłaca.

Często zdarza się, że **szafki kuchenne** wciąż są w bardzo dobrym stanie, jednak ich kolor stracił dawny blask. Nie jest modny lub po prostu się znudził. Wymiana takich mebli może być bezsensowna, ponieważ poza wyglądem w zasadzie niczego im nie brakuje. Dobrym pomysłem w tym przypadku jest zastosowanie **farby do mebli kuchennych**. Odpowiednio dobrana, całkowicie odmieni charakter pomieszczenia, co stanowi główny cel remontu.

{:.distinction.distinction-information}

**Renowacja mebli** jest możliwa nawet wówczas, gdy posiadają one drobne uszkodzenia i zarysowania. **Zastosowanie farby do mebli** świetnie zamaskuje takie mankamenty.

## Wybór farby do mebli kuchennych

Na rynku pojawia się coraz więcej produktów, których przeznaczeniem jest **malowanie mebli kuchennych**. Dobra farba do mebli kuchennych równomiernie pokryje całą powierzchnię oraz zakryje drobne usterki. Najczęściej wybierane **farby do mebli** to:

{:.list.list-positive}

* **Farby akrylowe** - są to farby najbardziej uniwersalne z dostępnych na rynku. Charakteryzuje je wysoka odporność na ścieranie oraz działanie promieniowania UV, dzięki czemu nie żółkną po pewnym czasie. Tego rodzaju powłoki schną bardzo szybko, a przy malowaniu nie czuć ostrego zapachu.
* **Farby renowacyjne** - takie farby nadają się do powierzchni drewnianych, jak i do ceramiki. Jest to zarówno **farba do mebli kuchennych, jak i kafelków.** Zaletą tego typu farb jest ich wysoka odporność na uszkodzenia mechaniczne, temperaturę oraz zabrudzenia.
* **Farby kredow**e - są to jedne z najbardziej ekologicznych produktów na rynku farb. Oferują szeroką gamę kolorów w pastelowych odcieniach. W zależności od konkretnego typu dają matowe lub półmatowe wykończenie. Pozwalają na uzyskanie efektu cieniowania. Farby kredowe doskonale nadają się jako f**arby do mebli kuchennych**, wymagają jednak zabezpieczającej warstwy lakieru.
* **Farby alkidowe (ftalowe)** - podobnie, jak farby akrylowe, farby ftalowe **są odporne na uszkodzenia mechaniczne**. Jest to najtańsza z dostępnych opcji. Ich największą wadą jest nieprzyjemny zapach.

{% fig %}
![Wybór farby do mebli kuchennych](/uploads/Wybor farby do mebli kuchennych.jpg "Wybór farby do mebli kuchennych")
{% endfig %}

## Renowacja mebli kuchennych - krok po kroku

**Malowanie mebli kuchennych** nie jest skomplikowanym zadaniem. Jednak przed przystąpieniem do tej czynności warto zaopatrzyć się w odpowiednią wiedzę. Dzięki temu malowanie z pewnością przyniesie pożądany efekt.

### Przygotowanie do malowania

Przed rozpoczęciem jakichkolwiek prac należy **dokładnie obejrzeć każdą szafkę**.

{:.distinction.distinction-warning}

Każdą głębszą rysę warto zaszpachlować klejem lub masą do drewna. Płytsze zarysowania można spróbować wyrównać papierem ściernym. Ścieranie zawsze wykonuje się wzdłuż włókien, aby ich nie uszkodzić. Jeżeli **meble są pokryte folią lub okleiną**, która się odkleja lub jest zniszczona, należy ją zerwać.

{% fig %}
![Przygotowanie do malowania](/uploads/Przygotowanie do malowania.jpg "Przygotowanie do malowania")
{% endfig %}

Aby **malowanie mebli kuchennych** było wygodniejsze, należy zdemontować fronty i wyjąć wszystkie szuflady. Szafki należy dokładnie umyć wodą z dodatkiem detergentu. Ważne jest również **odtłuszczenie powierzchni**. Warto ją przetrzeć acetonem lub benzyną. Wszystkie klamki i uchwyty powinny zostać zdjęte do malowania.

Ostatnią czynnością, którą należy wykonać, zanim rozpocznie się **malowanie szafek kuchennych**, jest ich zmatowienie. Szafki należy przetrzeć za pomocą papieru ściernego. Taki zabieg sprawi, że farba będzie miała lepszą przyczepność do powierzchni mebli. Jeżeli meble były lakierowane lub malowane, wystarczy papier ścierny 240. Przygotowując szafki z okleiną lub laminowane, należy zastosować papier 400, a matowienie wykonywać bardzo delikatnie.

### Renowacja mebli kuchennych - dobór narzędzi

Przed rozpoczęciem czynności, jaką jest **malowanie szafek kuchennych**, należy dobrać odpowiednie narzędzia. Dzięki temu uzyskana powierzchnia będzie gładka i równa.

**Płaski lub okrągły pędzel** sprawdzi się jedynie w przypadku farb kredowych. Przy pozostałych rodzajach **farby do mebli kuchennych** pędzle mogą pozostawić nieestetyczne smugi. Dlatego do malowania dużych powierzchni, takich jak fronty szafek, najlepiej używać szerokich wałków. Najlepiej sprawdzą się wałki piankowe, dobre będą również wałki flokowe.

{:.distinction.distinction-warning}

Nie należy używać wałka z runem, ponieważ gubi on włosie i pozostawia strukturę baranka. Najbardziej gładką powierzchnię można uzyskać za pomocą pistoletu natryskowego.

{% fig %}
![Renowacja mebli kuchennych - dobór narzędzi](/uploads/Farby do mebli kuchennych.jpg "Renowacja mebli kuchennych - dobór narzędzi")
{% endfig %}


### Malowanie szafek kuchennych

Po odpowiednim przygotowaniu można rozpocząć **malowanie mebli kuchennyc**h. Zanim zostanie położona farba, najpierw należy użyć podkładu. Stosowany podkład powinien pochodzić od tego samego producenta, co farba do mebli kuchennych. Można być wtedy pewnym, że produkty będą ze sobą współgrały.

Po wyschnięciu podkładu można nałożyć farbę. Do malowania najwygodniej użyć wspomnianego wcześniej **szerokiego wałka**. Drobne elementy i zakamarki łatwiej pokryć za pomocą niewielkiego pędzelka. Po wyschnięciu pierwszej powłoki należy nałożyć drugą. Czas schnięcia i ilość warstw zależy od producenta.

{:.distinction.distinction-information}

Standardowo powinno się nakładać **przynajmniej dwie warstwy farby**. Najlepiej nakładać je metodą krzyżową: pierwszą z góry na dół, a drugą od lewej do prawej. Jeżeli dwie powłoki to za mało, należy nakładać kolejne, aż farba dokładnie pokryje meble.

Powinno się nakładać **możliwie jak najcieńsze warstwy**. Dzięki temu uzyskana powłoka będzie równa i gładka. Należy pamiętać, że farba nabiera swoich właściwości przez około 20 dni. Przed upływem tego czasu trzeba uważać, aby nie uszkodzić delikatnej powłoki. Do mycia powinno stosować się **miękkie szmatki lub gąbki**.

**Renowacja mebli kuchennych** wcale nie musi wiązać się z wielkimi kosztami. Proste rozwiązanie, jakim jest **malowanie mebli kuchennych**, to dobry pomysł na metamorfozę kuchni. Wystarczy do tego odpowiednia **farba do mebli**, kilka podstawowych narzędzi oraz dobre przygotowanie szafek. Taki prosty zabieg pozwoli na całkowitą odmianę wnętrza przy niewielkim nakładzie finansowym.

## Malowanie mebli kuchennych - FAQ

{% faqItem %}
{% faqQuestion %}
Malowanie mebli na biało - jaka farba będzie najlepsza?
{% endfaqQuestion %}

{% faqAnswer %}
Każda farba do mebli kuchennych nada się do malowania szafek na biało. Farbę najlepiej dobierać do rodzaju materiału, z którego wykonane są meble. Jeżeli pożądanym rezultatem są przetarcia i efekt postarzenia, najlepsza będzie farba kredowa.
{% endfaqAnswer %}
{% endfaqItem %}

{% faqItem %}
{% faqQuestion %}
Ile kosztuje malowanie mebli kuchennych?
{% endfaqQuestion %}

{% faqAnswer %}
Malowanie mebli kuchennych kosztuje tyle, co zakup farby i narzędzi. Ich cena uzależniona jest od wielu czynników, takich jak rodzaj farby, producent oraz potrzebna jej ilość. Jednak zakup nawet najdroższej farby do mebli kuchennych będzie tańszy niż ich całkowita wymiana.
{% endfaqAnswer %}
{% endfaqItem %}

{% faqItem %}
{% faqQuestion %}
Jak odnowić meble kuchenne z okleiną?
{% endfaqQuestion %}

{% faqAnswer %}
Malowanie mebli kuchennych z okleiną przebiega podobnie, jak malowanie innych mebli. Szafki należy wyczyścić i zmatowić oraz nałożyć podkład, a następnie farbę. Najlepsze farby do mebli kuchennych z okleiną to farby ftalowe.
{% endfaqAnswer %}
{% endfaqItem %}

{% faqItem %}
{% faqQuestion %}
Jak pomalować meble kuchenne?
{% endfaqQuestion %}

{% faqAnswer %}
Przy czynności, jaką jest malowanie mebli kuchennych, należy przede wszystkim trzymać się zaleceń producenta farby. Przed rozpoczęciem pracy meble powinny zostać wyczyszczone, zmatowione oraz zagruntowane. Aby efekt był równomierny, trzeba nałożyć przynajmniej dwie warstwy farby.
{% endfaqAnswer %}
{% endfaqItem %}
