---
layout: post
date: 2020-01-29
toc: true
title: Fotel wiszący. Czy fotel podwieszany to dobry pomysł?
description: Fotel wiszący zyskuje na popularności. Sprawdza się on niemal w każdym
  pomieszczeniu. Fotel wiszący to element wyposażenia lubiany przez dzieci i dorosłych.
image: "/uploads/fotel-wiszacy.jpg"
promoted: false
update_date: 2020-02-05
intro: Fotel wiszący to wygodny mebel, który coraz częściej pojawia się w mieszkaniach.
  Kojarzy się z pokojem młodzieżowym czy dziecięcym, jednak takie siedzisko jest cenione
  również przez dorosłych. Nic dziwnego - delikatne kołysanie to idealny sposób na
  szybkie odprężenie całego ciała. Fotel wiszący jest także niezwykle estetycznym
  elementem wystroju. Czy jednak nadaje się on do każdego rodzaju pomieszczenia?

---
## Fotel wiszący, czyli sposób na relaks

Pierwsze fotele podwieszane pojawiły się w latach 60. ubiegłego wieku. Najpopularniejszy fotel wiszący tego okresu to słynny **Bubble Chair** zaprojektowany przez fińskiego projektanta w 1968 roku. Siedzisko jest idealnie okrągłe i wykonane z transparentnego materiału. Fotel jest podwieszany pod sufitem za pomocą metalowego łańcucha, tak, aby przypominał unoszącą się w powietrzu bańkę mydlaną.

Dzisiaj wiszący fotel znacznie zyskał na popularności, a na rynku dostępne są modele o różnych kształtach i wykonane z różnych materiałów. Zalet takiego mebla jest wiele. **Swobodne kołysanie** to doskonały sposób na relaks. Korzystne działanie kołysania zostało naukowo udowodnione - takie ruchy rozluźniają mięśnie, pomagają w zaśnięciu i stymulują sen głęboki. Fotele podwieszane są zazwyczaj niezwykle komfortowe, a dodatkowo wyposaża się je w miękkie poduszki lub wygodne siedziska. Wieczór z książką lub kubkiem herbaty w takim krześle to świetny pomysł na odpoczynek po ciężkim dniu.

Fotel podwieszany sprawdzi się w każdym pomieszczeniu, chociażby jako **element ozdobny**. Meble tego rodzaju zazwyczaj posiadają oryginalne kształty. Kolor i materiał wykonania można odpowiednio dobrać do wystroju wnętrza - wybór jest szeroki. Wiszący fotel doskonale sprawdzi się w pomieszczeniach w stylu skandynawskim oraz minimalistycznym.

## Jaki fotel wiszący wybrać?

Na rynku dostępnych jest wiele rodzajów **foteli podwieszanych**. Projektanci oferują coraz ciekawsze formy mebli tego typu. Dzięki temu można z powodzeniem dopasować ich styl do wystroju danego wnętrza. Dostępne są zarówno formy proste, wręcz minimalistyczne, jak również bardzo ozdobne i designerskie.

### Fotel wiszący do pokoju - rodzaje

Meble tego typu różnią się nie tylko wyglądem, ale i konstrukcją. Nie każdy fotel wiszący nadaje się do każdego pomieszczenia. Przy wyborze należy zastanowić się nad własnymi oczekiwaniami i przeznaczeniem mebla. W sklepach można się spotkać z następującymi rozwiązaniami:

{:.list.list-positive}

* **Fotel podwieszany na suficie** - jest to najbardziej atrakcyjny model. Mebel jest podwieszany bezpośrednio na haku przytwierdzonym do sufitu, na którym wisi lina lub łańcuch z fotelem. Ten typ zapewnia największą swobodę ruchów dla użytkownika. Dostępne są szersze i węższe modele, które można dobrać w zależności od ilości przestrzeni dostępnej w mieszkaniu.
* **Fotel wiszący na stelażu** - jest to bardziej mobilna wersja siedziska. Tego typu mebel można ustawić na podłodze, jest on także mniejszy niż wersja sufitowa. To duża zaleta w przypadku, gdy w pomieszczeniu brakuje miejsca. Taki fotel podwieszany odznacza się mniejszym zakresem ruchu. Mebel w lecie można przestawić na taras lub balkon.
* **Krzesło brazylijskie** - ten fotel wiszący jest wersją hamaka. Jego zaletą jest fakt, że idealnie dopasowuje się on do kształtu ciała. Tego typu mebel jest także o wiele tańszy niż modele wykonane z innych materiałów. Wiszący fotel można łatwo zdjąć i zwinąć w razie potrzeby - nie zajmie on wiele miejsca w szafie.

{:.distinction.distinction-information}
Decydując się na konkretny fotel wiszący, na pewno należy zwrócić uwagę na kształt. Dostępne są różne modele. Niektóre są zupełnie okrągłe, czym nawiązują do oryginalnego Bubble Chair. Jedne z najczęściej wybieranych to tak zwane kokony z wydłużoną częścią oparcia. Istnieją także wersje dwuosobowe, z poszerzonym siedziskiem. W wyborze na pewno należy uwzględnić powierzchnię, jaką można poświęcić na fotel wiszący.

{% fig %}
![Fotel wiszący do pokoju - rodzaje](/uploads/fotel-wiszacy-do-pokoju.jpg "Fotel wiszący do pokoju - rodzaje")
{% endfig %}

### Z jakiego materiału powinien być wykonany fotel wiszący?

Kształt to nie jedyne kryterium, jakim można się kierować. **Fotel wiszący** może być zrobiony z różnych materiałów. Oryginalny Bubble Chair składa się ze szkła akrylowego, metalowej ramy ze stali nierdzewnej i skórzanej poduszki. Najczęściej wykorzystywane materiały to:

{:.list.list-positive}

* **Rattan** - konstrukcje rattanowe mają ozdobne, koronkowe formy. Jest to **wytrzymały i ekologiczny** materiał. Nie jest jednak odporny na długotrwałe działanie wody, dlatego plecione meble nie powinny stać na zewnątrz. Można je dodatkowo zabezpieczyć lakierem.
* **Technorattan** - fotel wiszący wykonany z technorattanu jest równie ozdobny, jak mebel z naturalnego rattanu. Jego zaletą jest większa **trwałość i odporność** na czynniki atmosferyczne.
* **Drewno** - tego typu materiał jest cięższy od pozostałych. Idealnie sprawdzi się dla osób ceniących naturalne materiały.
* **Plastik** - fotele plastikowe mają największy wybór, jeśli chodzi o kształty. Plastikowy fotel wiszący jest lekki i stosunkowo **wytrzymały na uszkodzenia**, jednak trzeba uważać na zarysowania. Wszelkie rysy będą widoczne i niemożliwe do usunięcia. Wiszący fotel z plastiku jest łatwy do czyszczenia.
* **Tkanina** - z tkaniny wykonuje się najczęściej hamaki. Są one **lekkie i przewiewne**, łatwo je złożyć. Najczęściej stosowane materiały to len i bawełna. Podobny rozwiązanie to fotel z tkaniny plecionej - ze sznurka.
* **Metal** - metalowy fotel wiszący wykonywany jest z wytrzymałej siatki. Zazwyczaj do tego celu stosuje się lekkie aluminium.

Wybór materiału zależy przede wszystkim od przeznaczenia, jakie będzie spełniał fotel podwieszany. Jeżeli mebel będzie znajdował się na balkonie lub tarasie, należy wybrać model odporny na czynniki zewnętrzne. Materiał można także dobrać do stylu wyposażenia. W popularnym wystroju skandynawskim sprawdzi się drewno, tkanina, a także **fotele plecione**. Ozdobne meble wykonane z naturalnego rattanu pasują idealnie do wnętrz rustykalnych. Mieszkanie w stylach nowoczesnym i minimalistycznym zyska wiele, jeżeli zostanie uzupełnione o fotel podwieszany wykonany z plastiku lub z metalu w prostym, geometrycznym kształcie.

## Gdzie umieścić fotel wiszący?

Decydując się na fotel wiszący, należy zadbać o wydzielenie odpowiedniej przestrzeni. Jeżeli jest to fotel podwieszany na suficie, najlepiej umieścić go w przestronnym pomieszczeniu, aby zapewnić sobie **swobodę ruchów**. Mebel powinien znajdować się w odpowiedniej odległości od okien oraz innych elementów wyposażenia. Jeżeli będzie stał zbyt blisko, wzrasta ryzyko przypadkowego wybicia okna lub uderzenia ostrych krawędzi mebli.

Fotel podwieszany wolnostojący zajmuje zdecydowanie mniej miejsca. Ponieważ jego konstrukcja sprawia, że ruchy są ograniczone, ryzyko uszkodzenia mebli jest znikome. Taki fotel wiszący można ustawić **bliżej ścian i innych mebli**. Jego sporą zaletą jest możliwość przestawienia w dowolne miejsce.

{:.distinction.distinction-warning}
Jeżeli fotel wiszący pod sufitem ma znaleźć się w pokoju dziecięcym, należy zwrócić szczególną uwagę na bezpieczeństwo. Najlepiej ustawić mebel możliwie jak najbardziej na środku pokoju. Siedzisko powinno znajdować się stosunkowo nisko nad podłogą.

{% fig %}
![Gdzie umieścić fotel wiszący?](/uploads/gdzie-umiescic-fotel-wiszacy.jpg "Gdzie umieścić fotel wiszący?")
{% endfig %}

## Jak zamontować fotel wiszący?

Wiszący fotel wolnostojący nie wymaga montażu - wystarczy go ustawić w odpowiednim miejscu. Jeśli jednak mebel ma zwisać z sufitu, należy go odpowiednio zamontować. Ważne, aby zrobić to dokładnie, ponieważ konstrukcja musi być bezpieczna.

{:.distinction.distinction-warning}
Jeżeli sufit jest stary lub mocno zaniedbany, należy postępować ostrożnie. Zanim fotel wiszący zostanie zakupiony, trzeba sprawdzić **stan sufitu**. Warto poprosić o to specjalistę. W wielu przypadkach bezpieczniejszym rozwiązaniem będzie wiszący fotel wolnostojący.

Aby przymocować fotel wiszący do sufitu, potrzebne będzie kilka przyborów. Należy zaopatrzyć się w kotwę chemiczną, wkręt oczkowy lub kołek samozaciskowy oraz karabińczyk. Niezbędne są również narzędzia takie, jak wiertarka, młotek, klucz nastawny oraz śrubokręt.

Po ustaleniu odpowiedniego miejsca na fotel wiszący należy oznaczyć ołówkiem miejsce wiercenia na suficie. Otwór powinien zostać wywiercony **pod kątem 30 stopni**. W przypadku natrafienia na pręt zbrojeniowy trzeba przesunąć się o kilka centymetrów. Poszerzony większym wiertłem otwór należy odkurzyć, a następnie wcisnąć do niego kotwę chemiczną i włożyć pręt oczkowy lub kołek samozaciskowy. Całość trzeba mocno zakręcić. Następnie można założyć karabińczyki i łańcuch.

{:.distinction.distinction-information}
**Trwałość mocowania musi zostać przetestowana**. W tym celu należy chwycić łańcuch w obie dłonie i na nim zawisnąć, najlepiej z drugą osobą. Konstrukcja powinna wytrzymać obciążenie dwóch osób. Po wykonaniu testu należy dokręcić kołek jeszcze mocniej. Jeżeli po wykonaniu tych czynności wszystko jest w porządku, można umieścić siedzisko na łańcuchu.

Fotel wiszący z pewnością jest warty posiadania w domu. To nowoczesny element wystroju wnętrz, który zachwyci każdego gościa i domownika. Do wyboru jest wiele niezwykłych form i wzorów. Taki mebel ustawiony w salonie lub w sypialni to idealny sposób na wypoczynek. Fotel podwieszany będzie z pewnością pasował do każdego pomieszczenia, dlatego warto zastanowić się nad jego wyborem.

## Fotel wiszący - FAQ

{% faqItem %}
{% faqQuestion %}
Jak zrobić fotel wiszący?
{% endfaqQuestion %}

{% faqAnswer %}
Łatwy do wykonania fotel wiszący to model brazylijski. Wystarczy do tego mocna tkanina, wytrzymały sznurek, kij od szczotki oraz elementy do zawieszenia. Sznurek należy przymocować do tkaniny i do kija, a następnie do łańcucha i haka. Szczegółową instrukcję wykonania można znaleźć w internecie.
{% endfaqAnswer %}
{% endfaqItem %}