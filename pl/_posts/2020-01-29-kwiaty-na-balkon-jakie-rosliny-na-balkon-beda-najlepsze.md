---
layout: post
date: 2020-01-29
toc: true
title: Kwiaty na balkon. Jakie rośliny na balkon będą najlepsze?
description: Jakie kwiaty na balkon południowy będą najlepsze? Wybór właściwych roślin
  na balkon może być niełatwy. Dowiedz się, jakie wybrać kwiaty i rośliny na balkon.
image: "/uploads/kwiaty-na-balkon.jpg"

---
Piękne kwiaty na balkonie to marzenie wielu osób. Taka dekoracja nie tylko cieszy wzrok, ale również pomaga się lepiej zrelaksować. Aby tak było, należy dobrze przemyśleć, jakie kwiaty na balkon wybrać. Nie wszystkie rośliny nadają się w każde miejsce. Jeśli zostaną nieodpowiednio dobrane, może się okazać, że nie wytrzymają warunków i zmarnieją. Jakie kwiaty na balkon wybrać?

## Kwiaty na balkon - na co zwrócić uwagę?

Kwiaty to jedna z najchętniej wybieranych ozdób balkonowych. Zazwyczaj nie są one bardzo wymagające. Wiele osób ma jednak dylemat i nie wie, jakie **kwiaty na balkon** wybrać. Przed zakupem roślin należy się zastanowić i uwzględnić kilka ważnych czynników.

### Kwiaty na balkonie - warunki uprawy

Jednym z podstawowych kryteriów decydujących o wyborze odpowiedniej rośliny są **warunki panujące na balkonie**. Stąd też mogą pojawiać się pytania: jakie kwiaty na balkon południowy? Jakie wybrać rośliny na nasłoneczniony balkon, a jakie na cienisty? Kwiaty na balkonie, który znajduje się w pełnym słońcu, muszą być odporne na przesuszenie. Kolejną kwestią jest ilość czasu, jaką można poświęcić na pielęgnację roślin. Poszczególne gatunki mogą wymagać regularnego nawożenia, przycinania i opryskiwania. Istnieją również rośliny, które potrzebują tylko podlewania.

To, jakie kwiaty na balkon wybrać, zależy również od indywidualnego gustu. Warto wziąć pod uwagę kolorystykę wystroju i pod tym względem dobierać rośliny. Jeżeli balkon znajduje się w bloku, nie można zaburzyć estetyki budynku. Niektóre spółdzielnie dokładnie regulują, jakie kwiaty można wykorzystać, a jakich powinno się unikać.

{:.warning}
Warto także pomyśleć o sąsiadach. Jeżeli mieszkasz na piętrze, to raczej powinieneś zrezygnować z drzewek lub pnączy, które jesienią zrzucają liście. Mogłyby one zaśmiecić balkon sąsiada. W niektórych przypadkach nie powinno się również wystawiać skrzynki z kwiatami za balustradę. Taka sytuacja sprawia zagrożenie, że doniczka spadnie i kogoś poważnie zrani.

![Kwiaty na balkonie - warunki uprawy](/uploads/kwiaty-na-balkonie-warunki-uprawy.jpg "Kwiaty na balkonie - warunki uprawy")

## Kwiaty na balkon - rodzaj stanowiska

Strona, po której znajduje się balkon, jest kwestią decydującą w przypadku wyboru roślin. Większość budynków posiada tarasy i **balkony od strony zachodniej** **i południowej**. Architekci unikają projektowania zacienionych balkonów, jednak i takie się zdarzają. Do obu rodzajów można dobrać odpowiednie rośliny na balkon, które dobrze będą się na nim czuły.

### Jakie kwiaty na balkon południowy, nasłoneczniony?

Nasłoneczniony balkon to przede wszystkim taki, znajdujący się od strony zachodniej i południowej. Rośliny na bardzo nasłoneczniony balkon powinny być **odporne na przesuszanie**. Ponieważ słońce operuje tam intensywnie i przez długi czas, woda z doniczek odparowuje błyskawicznie. Słońce może także przypalać delikatne liście.

Z tego powodu rośliny takie, jak **begonia czy fuksja** nie poradzą sobie na takim nasłonecznionym stanowisku. Kwiaty na balkon, który jest mocno nasłoneczniony, muszą być **odporne na wysoką temperaturę**. Najlepsze gatunki, które można posadzić w takim miejscu to:

{:.list-yes}
* **Pelargonie** - są to najczęściej wybierane kwiaty na balkon, uwielbiają one pełne słońce. Należy je obficie podlewać, nawet 2 razy dziennie.
* **Petunie** - rośliny te kwitną bardzo gęsto. Istnieje wiele gatunków w różnych kolorach. Takie kwiaty na balkon są dosyć wymagające, jednak warto poświęcić im trochę czasu ze względu na wyjątkowy wygląd.
* **Surfinie** - to bardzo efektowne rośliny na balkon, które tworzą piękne kaskady. Dostępne są w wielu kolorach, najlepiej kwitną w pełnym słońcu.
* **Werbena** - roślina ta odznacza się różnokolorowymi kwiatami, które rosną, tworząc okazałe kule. Warto posadzić je w wiszącym pojemniku.
* **Lobelia** - roślina ta odznacza się drobnymi, błękitnymi, białymi lub fioletowymi kwiatami. Nie lubi wilgotnego podłoża, dlatego należy ją podlewać umiarkowanie. Jest to roślina zwisająca, dlatego dobrze będzie wyglądać w wiszących skrzynkach.
* **Lawenda** - jest to roślina, która bardzo lubi słoneczne i suche stanowiska. Kwiaty mają kolory od białego po fioletowy. Dodatkową zaletą jest intensywny zapach, który odstrasza owady.

![Jakie kwiaty na balkon południowy, nasłoneczniony?](/uploads/jakie-kwiaty-na-balkon-poludniowy.jpg "Jakie kwiaty na balkon południowy, nasłoneczniony?")

### Jakie kwiaty na balkon w cieniu?

Najmniej słońca dociera do tarasów i balkonów znajdujących się **od strony północnej i wschodniej**. Podobna sytuacja może wystąpić, jeśli balkon jest osłonięty drzewami lub innymi budynkami. Wybór odpowiedniej rośliny na balkon, który znajduje się w cieniu, może okazać się problematyczną kwestią. Często zdarza się, że kwiaty na takich stanowiskach rosną słabo i nie chcą kwitnąć. W takiej sytuacji należy wybierać odpowiednie gatunki. Najlepiej sprawdzą się tu **cieniolubne kwiaty** na balkon.

Choć wybór jest mniejszy, niż w przypadku roślin lubiących słońce, kwiatów cieniolubnych i tak jest sporo. Najczęściej polecane rośliny na balkon z małą ilością światła to:

{:.list-yes}
* **Begonia** - to bardzo ozdobna roślina o kwiatach w różnych kolorach. Istnieją także odmiany o dekoracyjnych liściach. Jest bardzo łatwa w uprawie i pielęgnacji.
* **Niecierpek** - jest to roślina jednoroczna. Odznacza się dużą ilością kwiatów. Niecierpki lubią stale wilgotne podłoże, dlatego należy je sporo podlewać.
* **Fuksja** - jej kwiaty są fioletowo czerwone. Pędy można prowadzić w górę lub pozwolić im swobodnie zwisać. Jest to roślina jednoroczna, jednak można ją przezimować w mieszkaniu.
* **Niezapominajka** - ta urocza roślina może rosnąć zarówno w słońcu, jak i w cieniu. Cieniste stanowisko jest dla niej o wiele korzystniejsze, wydłużając czas kwitnienia do dwóch miesięcy. Niezapominajka ma drobne, błękitne kwiaty.
* **Żeniszek meksykański** - rośliny te to chętnie wybierane kwiaty na balkon ze względu na ich długi okres kwitnienia. Kwiaty są gęste, barwy fioletowej lub różowej.
* **Trzykrotka Andersona** - to mało wymagające rośliny na balkon. Odznacza się drobnymi purpurowymi kwiatami i długimi zielonymi liśćmi, które wyglądają jak trawa.

Ponieważ powietrze w cieniu nie jest suche ani przegrzane, kwiaty na balkon w takim miejscu nie wymagają obfitego podlewania. Należy wręcz uważać, aby woda nie zostawała na spodkach, ponieważ rośliny mogą zacząć gnić i obumierać.

![Jakie kwiaty na balkon w cieniu?](/uploads/jakie-kwiaty-na-balkon-w-cieniu.jpg "Jakie kwiaty na balkon w cieniu?")

## Rośliny na balkon - przykładowe aranżacje

Odpowiednio dobrane kwiaty na balkon to nie wszystko, aby stanowiły one idealną ozdobę. Warto przemyśleć aranżację roślin i połączyć je w **ciekawe kompozycje**. To, jakie kwiaty na taras można połączyć, zależy od ich wymagań, kształtu i kolorystyki.

Ważne, aby rośliny posadzone w jednej doniczce miały podobne potrzeby. Kwiaty, które lubią wilgoć nie nadają się do współdzielenia pojemnika z roślinami wymagającymi oszczędnego podlewania. Dlatego roślina taka, jak paproć nie może rosnąć razem z lobelią, która nie lubi zbyt wiele wody. Przykładowym pomysłem na to, jak połączyć kwiaty na balkon w cieniu jest umieszczenie **begonii i komarzycy** w jednym pojemniku. Oba gatunki nie lubią zbytniej wilgoci, dlatego będą ze sobą współgrać. Komarzyca nadaje się także na balkony słoneczne. Można ją połączyć przykładowo z pelargonią. Mimo, że wymaga ona obfitego podlewania, to na nagrzanym balkonie woda szybko paruje, nie zagrażając komarzycy.

Kolorystyka zależy od indywidualnego gustu, ale także od ogólnego wystroju balkonu. Dobrym pomysłem jest **dobór podobnych kolorów w różnym odcieniu**, przykładowo różu lub fioletu. Różnokolorowe pastele i biel to świetne rozwiązanie, jeżeli mocne kontrasty wydają się zbyt krzykliwe. Do kolorów warto również dopasować odpowiednie odcienie pojemników.

{:.tip}
Żadna aranżacja nie będzie wyglądać dobrze, jeżeli nie będzie ona zadbana. Należy zatem pamiętać o regularnym podlewaniu oraz nawożeniu rośliny. Jeżeli kwiaty na balkonie tego wymagają, można przycinać ich pędy lub obrywać przekwitłe kwiaty, aby pobudzić rośliny do wzrostu.

## Rośliny na balkon - trawy i bluszcze

Jeżeli brakuje Ci czasu na pielęgnację kwiatów, możesz zdecydować się na **niekwitnące rośliny** **na balkon**. W takim przypadku dobrym rozwiązaniem są różnego rodzaju trawy i pnącza. Istnieje wiele gatunków traw ozdobnych, które zyskują na popularności. Wiele z nich jest mrozoodpornych, dlatego nie trzeba ich nawet przenosić na zimę do domu - wystarczy je tylko odpowiednio zabezpieczyć.

{:.tip}
Trawy, czy turzyce jako rośliny na balkon wbrew pozorom mogą być bardzo dekoracyjne. Dostępne gatunki odznaczają się różną wielkością, formą i barwą liści. Warto zdecydować się na posadzenie ich w wysokich donicach jako niezwykła ozdoba balkonowa.

![Rośliny na balkon - trawy i bluszcze](/uploads/rosliny-na-balkon-trawy-i-bluszcze.jpg "Rośliny na balkon - trawy i bluszcze")

Innym pomysłem są **pnącza i bluszcze** na balkon. Mają one nie tylko walory dekoracyjne - jest to dobry sposób na zacienienie nasłonecznionego balkonu. W ten sposób można stworzyć zaciszny, zielony kąt, oddzielając się od sąsiadów lub ulicznego hałasu. Wybór jest spory - można zdecydować się na szybko rosnące pnącza jednoroczne, takie jak groszek pachnący czy powój. Rośliny wieloletnie, przykładowo winobluszcz lub wiciokrzew rosną wolniej, lecz są trwalsze.

Uprawa roślin na tarasie to dobry pomysł na dekorację tego miejsca. Odpowiednio dobrane kwiaty na balkon pomogą stworzyć przyjemne miejsce odpoczynku. Letnie popołudnie spędzone w otoczeniu roślin to świetny sposób na chwilę relaksu i odprężenia.

## Kwiaty na balkon - FAQ

{% faqItem %}
{% faqQuestion %}
Jakie kwiaty na słoneczny balkon?
{% endfaqQuestion %}

{% faqAnswer %}
Kwiaty na balkon o dużym stopniu nasłonecznienia powinny być przede wszystkim odporne na suszę. Przykładowe rośliny, które nadają się na słoneczny balkon to pelargonie, petunie, surfinie i lawenda.
{% endfaqAnswer %}
{% endfaqItem %}

{% faqItem %}
{% faqQuestion %}
Kiedy kwiaty na balkon?
{% endfaqQuestion %}

{% faqAnswer %}
Najwcześniej, kiedy można posadzić kwiaty na balkonie to kwiecień. Warto jednak wstrzymać się i poczekać do maja, aby uniknąć ewentualnych przymrozków. Mogłyby one zniszczyć zbyt wcześnie posadzone kwiaty.
{% endfaqAnswer %}
{% endfaqItem %}

{% faqItem %}
{% faqQuestion %}
Jakie kwiaty na balkon w kwietniu?
{% endfaqQuestion %}

{% faqAnswer %}
Sadząc kwiaty na balkonie w kwietniu warto zdecydować się na odmiany odporne na zmiany temperatur. Dobrym gatunkiem nadającym się na pierwsze kwiaty na balkon są bratki, które mogą przetrwać przymrozki do -5°C.
{% endfaqAnswer %}
{% endfaqItem %}