---
layout: post
date: 2019-12-17
toc: true
title: Nowoczesny salon - jak nowocześnie urządzić salon?
description: Nowoczesny salon to marzenie wielu osób. Zastanawiając się, jak nowocześnie
  urządzić salon, warto zainspirować się modnymi stylami, na przykład skandynawskim.
image: "/uploads/nowoczesny-salon-w-odpowiednim-stylu.jpg"

---
Salon jest jednym z najważniejszych pomieszczeń w każdym domu. Właśnie tutaj zazwyczaj organizuje się wszelkie spotkania towarzyskie. To pomieszczenie służy również do wypoczynku. Dlatego jego urządzenie może stanowić spore wyzwanie. Wystrój takiego wnętrza powinien być nie tylko przytulny, ale również zgodny z obowiązującymi trendami. Nowoczesny salon to połączenie estetyki i funkcjonalności.

## Nowoczesny salon w odpowiednim stylu

Salon to miejsce, które jest najbardziej **reprezentacyjną częścią każdego domu**, czy mieszkania. Sami domownicy spędzają w nim z reguły najwięcej czasu. Dlatego każdy, kto planuje wystrój tego pomieszczenia, stara się zaprojektować salon nowoczesny, a zarazem wygodny. Zastanawiając się, **jak nowocześnie urządzić salon**, można wybierać spośród wielu modnych stylów i popularnych trendów.

### Nowoczesny salon w stylu skandynawskim

Obecnie jednym z najchętniej wybieranych stylów, w których urządzane są nowoczesne salony, jest styl skandynawski. Charakteryzuje się on swoistym minimalizmem oraz jasnymi, przestronnymi wnętrzami. **Nowoczesny salon w stylu skandynawskim** powinien łączyć surową biel z naturalnymi materiałami. Częstym widokiem w takich przestrzeniach są elementy drewniane oraz ozdoby wykonane z juty, czy kamienia. Meble wypoczynkowe obijane są natomiast grubymi tkaninami, takimi jak len lub bawełna. Nie ma tu natomiast miejsca na elementy skórzane.

**Kolorami dominującymi w stylu skandynawskim jest biel oraz odcienie szarości.** Często eksponowany jest także jeden wyrazisty kolor, taki jak żółty lub niebieski. Urządzając nowoczesny salon skandynawski, warto zdecydować się na jedną mocną barwę, która podkreśli charakter całego pomieszczenia, ale go nie zdominuje i nie przytłoczy. W jej odcieniach należy dobierać większość dodatków, które będą się ładnie prezentować na neutralnym tle.

{:.tip}

Wystrój skandynawski pozwala na wykorzystanie antyków, szczególnie starych drewnianych mebli. Dlatego **styl nowoczesny** niekoniecznie oznacza zakupu całkiem nowych mebli. Można do niego dostosować już posiadane elementy wyposażenia - wystarczy je pomalować na wybrany kolor (najlepiej odcienie bieli).

![Nowoczesny salon w stylu skandynawskim](/uploads/nowoczesny-salon-w-stylu-skandynawskim.jpg "Nowoczesny salon w stylu skandynawskim")

### Nowoczesny minimalistyczny salon

**Styl minimalistyczny** pod wieloma względami jest podobny do skandynawskiego. Jest to doskonała alternatywa, jeżeli przestrzeń pomieszczenia jest niewielka. Minimalizm to świetny pomysł na nowoczesny salon niewielkich rozmiarów.

Styl określany mianem minimalistycznego oznacza jak najmniejszą ilość przedmiotów pozostawionych na wierzchu. Dominujące wzory powinny wyróżniać się prostotą i brakiem zbędnych zdobień. Najczęściej spotykane formy w tym stylu nawiązują do prostych figur geometrycznych. Podobnie, jak w wystroju skandynawskim, **nowoczesny minimalistyczny salon powinien odsłaniać jak najwięcej przestrzeni**. Z powodzeniem można zrezygnować z zasłon i firanek, aby wpuścić do pomieszczenia jak najwięcej światła.

{:.warning}

Urządzając taki **nowoczesny salon**, należy pozbyć się większości ozdobnych bibelotów. Najlepiej, aby powierzchnie były puste. Można zostawić kilka ozdób o możliwie jak najprostszych formach, należy jednak ograniczyć je do minimum.

### Salon nowoczesny - postaw na retro

Nowoczesny salon niekoniecznie musi rezygnować z klasycznych dodatków. Jeżeli wnętrze ma być zarówno modne, jak i ponadczasowe, warto wybrać styl retro. W przeciwieństwie do wspomnianych wyżej stylów retro pozwala na zastosowanie o wiele szerszej palety kolorów. **Nowoczesny salon retro** powinien wykorzystywać dodatki w mocnych, wręcz krzykliwych barwach. Popularne jest łączenie kontrastów, takich, jak biel z czernią czy czerwień z miętową zielenią. Aby zrównoważyć całość, jako tło warto wybierać kolory stonowane. Sprawdzą się ty ściany i podłogi w odcieniach bieli i brązu.

{:.tip}
**Styl retro** pozwala na łączenie różnych tekstur, takich jak drewno, chromowany metal, plastik i cegła. Aranżacja dodatków w takim stylu sprzyja wykorzystaniu już posiadanych elementów ozdobnych. Ozdoby pochodzące z poprzedniej epoki - czasów PRL - doskonale udekorują nowoczesny salon retro.

![Salon nowoczesny - postaw na retro](/uploads/salon-nowoczesny-postaw-na-retro-1.jpg "Salon nowoczesny - postaw na retro")

## Jak nowocześnie urządzić salon?

Konkretny styl, w którym urządzony jest nowoczesny salon, nie jest tak naprawdę najważniejszy. Najistotniejszą kwestią jest to, aby zdecydować się na jeden z nich i pod tym względem dobierać **elementy wyposażenia i dodatki.** Style oczywiście można łączyć, trzeba to jednak robić umiejętnie. Warto zastanowić się, czy wybrany element na pewno będzie pasował do całego wystroju.

Wszystkie **współczesne wnętrza** charakteryzują pewne cechy wspólne. Powinny zostać one uwzględnione w każdym pomieszczeniu. Nowoczesny salon musi zatem odznaczać się następującymi elementami:

{:.list-yes}
* **Odpowiednie oświetlenie** - nowoczesne salony wyróżniają się jasnymi przestrzeniami. Do wnętrza należy wpuścić jak najwięcej naturalnego światła. Jeżeli pokój jest niewielki, można z powodzeniem **zrezygnować z zasłon i firanek**. Również same lampy powinny dobrze oświetlać cały pokój - warto zastosować kilka rodzajów oświetlenia (przykładowo sufitowe i ścienne).
* **Otwarta przestrzeń** - nie należy przytłaczać pokoju zbyt dużą ilością przedmiotów. W niewielkich przestrzeniach sprawdzą się meble na nóżkach - mają one “lżejszy” wygląd. **Elementy wyposażenia** powinny odznaczać się prostotą, można jednak wybrać kilka nietypowych, ozdobnych form.
* **Dobrane dodatki** - dekoracje powinny stylistycznie do siebie pasować. Należy także zachować **umiar**. Zbyt wiele ozdób stworzy wrażenie bałaganu, co nie sprzyja nowoczesnemu wyglądowi.
* **Wygodne meble** - niezależnie od formy, meble wypoczynkowe powinny być przede wszystkim wygodne. **Salony nowoczesne** często wykorzystują meble wielofunkcyjne, które pozwalają na zaoszczędzenie przestrzeni.

## Pomysł na nowoczesny salon o niewielkiej powierzchni

Każdy **nowoczesny salon** powinien być zarówno komfortowy, jak i modny. Można to uzyskać również w niewielkich pomieszczeniach. Odpowiednio zaprojektowany pokój może połączyć w sobie estetykę i funkcjonalność z właściwym zagospodarowaniem przestrzeni.

Współczesne trendy sprzyjają salonom o małej powierzchni. Wspomniana już, pasująca niemal do każdego stylu biel optycznie powiększa wnętrze. Im jaśniejszy pokój, tym większy się wydaje. Popularnym w ostatnich latach rozwiązaniem jest **połączenie funkcji dwóch pomieszczeń w jednym**. W ten sposób nowoczesny salon może stać się również kuchnią, jadalnią lub sypialnią. Likwidacja ścian działowych zaoszczędzi sporo przestrzeni, a odpowiednio dobrane meble optycznie ją powiększą.

![Pomysł na nowoczesny salon o niewielkiej powierzchni](/uploads/pomysl-na-nowoczesny-salon-o-niewielkiej-powierzchni.jpg "Pomysł na nowoczesny salon o niewielkiej powierzchni")

Wymienione wcześniej meble modułowe zwiększają funkcjonalność pomieszczenia. Decydując się na sofę z funkcją spania, można połączyć salon z sypialnią. Stół, który można przekształcić w biurko to dobry pomysł na nowoczesny salon, który jest jednocześnie jadalnią i biurem. Dobierając elementy wyposażenia, warto zdecydować się na **materiały, o błyszczącej powierzchni**, które odbijają światło. Podobnie, jak lustra, które powiększają przestrzeń.

**Nowoczesny salon nie musi być trudny do zaprojektowania. Współczesne rozwiązania sprzyjają urządzaniu nawet najmniejszych przestrzeni. Podane powyżej wskazówki pozwolą na urządzenie wyjątkowego wnętrza. Ważne, aby nowoczesny salon nie tylko robił wrażenie na gościach, ale przede wszystkim był przestrzenią przyjazną dla wszystkich domowników.**

## Nowoczesny salon - FAQ

{% faqItem %}
{% faqQuestion %}
Jak urządzić nowoczesny salon?
{% endfaqQuestion %}

{% faqAnswer %}
Najważniejsze elementy, które składają się na nowoczesny salon, to jasne wnętrze, prostota oraz ograniczona ilość dodatków. Warto zainspirować się istniejącymi już stylami, takimi jak skandynawski lub minimalistyczny. Każde wnętrze może być nowoczesne, należy tylko właściwie je zaprojektować.
{% endfaqAnswer %}
{% endfaqItem %}

{% faqItem %}
{% faqQuestion %}
Jak pomalować nowoczesny salon?
{% endfaqQuestion %}

{% faqAnswer %}
Nowoczesne salony są zazwyczaj pomalowane na jasne, pastelowe kolory. Najczęściej stosowane są różne odcienie bieli, szarości oraz jasne brązy. Można zastosować ciemniejszy kolor, jednak nie powinien on dominować w pomieszczeniu. Najlepiej wybrać jedną ścianę z kolorem, a resztę pomalować neutralnie.
{% endfaqAnswer %}
{% endfaqItem %}

{% faqItem %}
{% faqQuestion %}
Jak ocieplić nowoczesny salon?
{% endfaqQuestion %}

{% faqAnswer %}
Nowoczesne salony, które wydają się zbyt surowe, łatwo ocieplić za pomocą dodatków. Dobrym pomysłem są miękkie tkaniny i naturalne materiały, takie jak drewno. Warto wybrać jeden dominujący kolor, który zaakcentuje wystrój.
{% endfaqAnswer %}
{% endfaqItem %}