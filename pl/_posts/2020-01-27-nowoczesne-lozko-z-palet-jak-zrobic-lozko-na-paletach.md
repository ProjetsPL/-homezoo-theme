---
layout: post
date: 2020-01-27
toc: true
title: Nowoczesne łóżko z palet. Jak zrobić łóżko na paletach?
description: |-
  Nowoczesne łóżko z palet. Jak zrobić łóżko na paletach?
  Meble z palet to ostatnio bardzo popularny trend. Jest to niezwykle ekologiczny sposób na stylowe i tanie wyposażenie. Ciekawym pomysłem jest łóżko z palet.
image: "/uploads/nowoczesne-lozko-z-palet.jpg"

---
Meble z palet to ostatnimi czasy popularny sposób na urządzenie wnętrz. Jest to nie tylko tanie rozwiązanie. Zaletą mebli z palet jest także możliwość dostosowania ich rozmiaru i kształtu do własnych potrzeb. Jednym z najchętniej wykorzystywanych mebli jest łóżko z palet. Nie jest to trudny projekt, dlatego łóżko można wykonać samodzielnie. Odpowiednio przygotowane prezentuje się natomiast niezwykle efektownie.

## Łóżko z palet - sposób na tanie meble

Palety jeszcze do niedawna były materiałem wykorzystywanym jedynie do transportu towarów. Jednak w ostatnich latach jest to również chętnie wybierany budulec do różnego rodzaju **elementów wyposażenia wnętrz** i ogrodów. Takie rozwiązanie wpisuje się w niezwykle popularne trendy upcyklingu i zero-waste.

{:.distinction.distinction-information}
Podstawowym powodem, dla którego wiele osób decyduje się na wykonanie mebli z palet, jest ich **niski koszt**. Meble takie, jak łóżko z palet to świetny pomysł, gdy dysponuje się niewielkim budżetem.

Taki pomysł docenią osoby, które urządzają swoje **pierwsze mieszkanie lub remontują lokal do wynajęcia**. Łóżka z palet są niezwykle proste do wykonania i nie wymagają posiadania zbyt wielu narzędzi. Jedyne, czego potrzeba, to kilka palet, papier ścierny lub szlifierka oraz produkty do zabezpieczenia drewna. Przyda się również farba, jeżeli łóżko na paletach ma mieć określony kolor.

Palety to materiał, który można zdobyć za **niewielką cenę** lub nawet **za darmo**. Warto zapytać w lokalnym supermarkecie lub sklepie budowlanym, czy nie ma tam palet przeznaczonych do wyrzucenia. Elementy te można także kupić - bezpośrednio z hurtowni lub na internetowych aukcjach. Ich cena nie jest wysoka.

{:.distinction.distinction-warning}
Ważną kwestią jest stan, w jakim znajdują się palety. **Łóżko z palet**, które są zniszczone i poobijane, nie będzie prezentowało się zbyt dobrze. Oczywiście często można je odnowić np. za pomocą specjalnej szpachli do drewna. Jednak wówczas koszty całego przedsięwzięcia zdecydowanie wzrastają.

## Łóżko na paletach - jak go zrobić krok po kroku?

Łóżko z palet to jeden z najchętniej wykonywanych elementów wyposażenia z tego typu materiału. Jego wykonanie nie jest trudnym zadaniem. Potrzebne są jednak odpowiednie materiały. Warto także przygotować **odpowiedni projekt**, aby mieć dokładną wizję tego, jak taki mebel ma wyglądać. Ma to wpływ na ostateczny efekt.

{% fig %}
![Łóżko na paletach - jak go zrobić krok po kroku?](/uploads/lozko-na-paletach-jak-go-zrobic-krok-po-kroku.jpg "Łóżko na paletach - jak go zrobić krok po kroku?")
{% endfig %}

### Co jest potrzebne do wykonania łóżka z palet?

Przed rozpoczęciem wykonywanie mebla, jakim jest łóżko z palet, należy zgromadzić wszystkie niezbędne materiały. Najważniejszym elementem są oczywiście palety. Do projektu można wybrać **europalety**, których standardowe wymiary to 120x80 cm. Można oczywiście wybrać palety o innych parametrach. W każdym przypadku natomiast rozmiar trzeba dopasować do wymiarów materaca.

{:.distinction.distinction-information}
Należy pamiętać, że **łóżko powinno być szersze od materaca**. To zapewni dodatkową przestrzeń na przesuwanie. Standardowa europaleta waży zazwyczaj ponad 20 kg, a jej ładowność to nawet 1000 kg. Na łóżko z palet można wybrać lżejsze elementy o niższym poziomie obciążenia.

Liczba palet to kwestia indywidualna. W zależności od konkretnego projektu podstawowy jednoosobowy model można wykonać już z trzech elementów. **Łóżko z palet dwuosobowe** wymaga około sześciu elementów na jedną warstwę. Należy dokładnie zaprojektować ilość warstw - wówczas automatycznie będzie wiadomo ile potrzeba palet. Jeżeli do łóżka planowane jest dodanie zagłówka, liczba elementów oczywiście się zwiększy.

Oprócz palet, **do wykonania łóżka potrzebne będą narzędzia**:
{:.list.list-positive}

* szlifierka,
* metalowe płaskowniki i wkręty do drewna,
* materiały do zabezpieczenia drewna - bejca lub grunt,
* kryjąca farba - jeżeli łóżko na paletach ma mieć określony kolor,
* pędzle i wałki do malowania.

W przypadku braku szlifierki lub gdy nie ma możliwości jej pożyczenia, można wykorzystać zamiennie **papier lub gąbkę ścierną**. Ręczne szlifowanie jest zdecydowanie bardziej czasochłonne i wymaga większego wkładu pracy, jednak może okazać się to bardziej opłacalne rozwiązanie. Zakup szlifierki dla jednego wykorzystania mija się z celem.

### Jak wykonać łóżko z palet?

Projekt łóżka z palet należy rozpocząć od ich oczyszczania. Jest to szczególnie ważne, jeżeli były one używane. Najpierw należy je wstępnie **wyczyścić z zabrudzeń** takich jak kurz i błoto. Następnie powierzchnia wszystkich elementów powinna zostać wyszlifowana. Pracę należy zacząć od papieru 60 w przypadku szlifierki, a jeżeli używany jest ręczny papier ścierny - 80. Drugie szlifowanie wymaga zastosowania papieru o ziarnie 120. Następnie powierzchnię drewna trzeba zmoczyć za pomocą gąbki. Po wyschnięciu drobne włókna podniosą się. Do ostatniego przetarcia wystarczy papier 240. Po skończonej pracy palety należy odkurzyć za pomocą wilgotnej szmatki.

Kolejnym krokiem jest połączenie ze sobą elementów. W tym celu należy wykorzystać **płaskowniki i wkręty**. Konstrukcja łóżka z palet powinna zostać ustawiona na podłodze. Następnie trzeba połączyć poszczególne części. Miejsce łączenia jest dowolne. Wkręty można umieścić na spodzie (wtedy powinny być dodatkowo zabezpieczone warstwą filcu, aby uniknąć zarysowania podłogi). Można je również przymocować po bokach lub na wierzchu - wszystko zależy od tego, czy mają one być widoczne, czy nie.
{:.distinction.distinction-information}
Na etapie projektowania mebla, jakim jest łóżko z palet, można zastanowić się nad dodatkowymi elementami, takimi jak **zagłówek czy nóżki**. Jeżeli projekt zakłada takie dodatki, należy je wykonać i przymocować do łóżka.

Ostatnim etapem jest malowanie nowo powstałego mebla. Jeżeli naturalny rysunek drewna ma zostać zachowany, powierzchnię wystarczy pokryć bejcą lub lakierem do drewna. Można także zdecydować się na kolor - wówczas należy wybrać odpowiednią farbę do drewna o wybranym stopniu krycia. Dobrym rozwiązaniem jest także zastosowanie **kolorowej bejcy**.

{% fig %}
![Jak wykonać łóżko z palet?](/uploads/jak-wykonac-lozko-z-palet.jpg "Jak wykonać łóżko z palet?")
{% endfig %}

## Łóżko z palet - jaki materac wybrać?

Łóżko z palet jest jedynie podwyższeniem, na którym należy położyć materac. To od niego, a nie od ramy zależy **wygoda łóżka**. Materac powinno się dobierać do indywidualnych potrzeb. Pozycja spania, waga ciała oraz ilość osób śpiących w łóżku to czynniki, którymi należy się kierować podczas wyboru materaca. Również sam rozmiar, jaki ma konstrukcja, jest kluczową sprawą.

Jeżeli łóżko na paletach jest przeznaczone do pokoju gościnnego, warto wybrać materac, który będzie bardziej uniwersalny. W tym celu można przykładowo wybrać **materac piankowy**, który dopasowuje się do każdego kształtu ciała.

## Inne pomysły na meble z palet

Łóżko z palet to oczywiście niejedyny element, jaki można wykonać z tego materiału. Istnieje wiele pomysłów, które warto wykorzystać ze względu na ich prostotę i łatwość w wykonaniu.

Przykładowe zastosowanie palet to:
{:.list.list-positive}

* huśtawka ogrodowa z palet,
* donica na kwiaty,
* stolik kawowy.

### Łóżko z palet dla psa

Czworonogi również mogą skorzystać z palet. Aby wykonać legowisko, można zbudować skrzynkę, wykorzystując deski z tego elementu. Jeszcze prostszym sposobem jest wyszlifowanie drewna i położenie na niej dużej poduszki lub materaca. Łóżko na paletach z pewnością jest bardzo innowacyjnym pomysłem.

{:.distinction.distinction-information}
Wykonując meble z palet, warto pomyśleć o ich wielofunkcyjności. Można je przykładowo wzbogacić o elementy takie jak kółka. Konstrukcja europalet umożliwia także wykonanie **szuflad**, które zwiększą ilość miejsca do przechowywania.

{% fig %}
![Inne pomysły na meble z palet](/uploads/inne-pomysly-na-meble-z-palet.jpg "Inne pomysły na meble z palet")
{% endfig %}

Meble z palet to tanie i łatwe w wykonaniu elementy wyposażenia. Łóżko z palet może okazać się lepszą alternatywą niż zakup tego rodzaju wyposażenia. Warto rozważyć jego **własnoręczne wykonanie** - nie jest to zbyt trudne, a instrukcji w sieci nie brakuje. Co więcej, jeżeli zależy Ci na jakości i czasie, a mniej na finansach - łóżko z palet możesz kupić gotowe. Entuzjaści prac ręcznych często oferują swoje dzieła na sprzedaż.

## Nowoczesne łóżko z palet - FAQ

{% faqItem %}
{% faqQuestion %}
Jak zrobić łóżko z palet?
{% endfaqQuestion %}

{% faqAnswer %}
Dokładne instrukcje, jak zrobić łóżko z palet krok po kroku można znaleźć w sieci. Przed wykonaniem tego typu elementu wyposażenia należy sporządzić odpowiedni projekt. Ważnym aspektem w planowaniu jest uwzględnienie wielkości materaca, który znajdzie się na łóżku.
{% endfaqAnswer %}
{% endfaqItem %}
