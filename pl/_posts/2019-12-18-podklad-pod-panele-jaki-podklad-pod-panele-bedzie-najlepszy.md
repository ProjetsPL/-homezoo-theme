---
layout: post
date: 2019-12-18
toc: true
title: Podkład pod panele - jaki podkład pod panele będzie najlepszy?
description: Podkład pod panele podłogowe to ważna część podłogi. Zastanawiając się,
  co wybrać pod panele, należy rozważyć kilka czynników. Pomoże to wybrać produkt.
image: "/uploads/podklad-pod-panele-jaki-podklad-pod-panele-bedzie-najlepszy.jpg"

---
Po rozstrzygnięciu bardzo ważnej kwestii na temat tego, jakie panele podłogowe wybrać, należy zastanowić się także, jaki podkład pod panele będzie najlepszy. Jest to istotny element, od którego zależy między innymi trwałość podłogi. Za pomocą odpowiedniego materiału można również zniwelować pewne mankamenty podłogi lub pomieszczenia. Dlatego warto poświęcić odrobinę czasu, aby wybrać odpowiedni podkład pod panele.

## Czy podkład pod panele podłogowe jest konieczny?

Wiele osób przekonanych jest o tym, że podkład pod panele nie jest potrzebny i podłogę można kłaść bezpośrednio na posadzce. Mimo, że w pewnych okolicznościach być może byłoby to możliwe, to **nie zaleca się kłaść paneli bez podkładu**. Jest to niezwykle istotny element, bez którego powierzchnia podłogi szybko uległaby zniszczeniu. Panele położone na posadzce z czasem mogłyby popękać pod wpływem użytkowania.

**Podkład pod panele podłogowe** spełnia kilka istotnych funkcji. Dzięki nim podłoga jest trwała. Wśród największych zalet wymieniana jest:

{:.list.list-positive}

* **Amortyzacja** - miękka, elastyczna warstwa pod panelami sprawia, że **deski nie uginają się pod ciężarem**. Podkład pod panele pochłania także częściowo energię obciążeń i uderzeń, chroniąc podłogę przed uszkodzenie.
* **Izolacja cieplna** - podkład pod panele stanowi warstwę oddzielającą, która nie przepuszcza zimna płynącego z posadzki. Taka izolacja zmniejsza utratę ciepła, co jest oszczędnością w kwestii ogrzewania.
* **Izolacja akustyczna** - podkład pochłania dźwięki z pomieszczeń znajdujących się pod podłogą. Materiał pochłania też odgłosy generowane w pomieszczeniu, w którym ułożone są panele.
* **Niwelowanie nierówności** - dobrze dobrany podkład pod panele jest w stanie wyrównać niewielkie wgłębienia i wybrzuszenia posadzki. Dzięki temu poszczególne elementy będą lepiej się układały.

Należy zwrócić uwagę, że większość producentów paneli wymaga zastosowania podkładu. Jest to **warunek gwarancji**. Jeżeli nie zostanie on spełniony, otrzymanie rekompensaty w przypadku wadliwego towaru nie będzie możliwe.

## Podkład pod panele podłogowe - rodzaje

Na rynku istnieje spory wybór podkładów. Różnią się one między sobą **ceną, trwałością, materiałem wykonania oraz przeznaczeniem**. Zazwyczaj rodzaj paneli nie wpływa na wybór podkładu. Warto jednak zastanowić się, który podkład będzie spełniał określone oczekiwania.

{% fig %}
![Podkład pod panele podłogowe - rodzaje](/uploads/podklad-pod-panele-podlogowe-rodzaje.jpg "Podkład pod panele podłogowe - rodzaje")
{% endfig %}

### Naturalne podkłady pod panele

Naturalne podkłady pod panele są zazwyczaj wykonane z drewna i materiałów pochodnych. Są one dobrymi izolatorami akustycznymi. Najczęściej stosowane materiały naturalne to:

* **Podkład korkowy** - jest to dobry **izolator cieplny** i akustyczny. Sprzedawany jest zazwyczaj w arkuszach o grubości 2 mm, kosztuje około 8-9 złotych za metr kwadratowy. Korek jest dosyć kruchy i ze względu na niską trwałość nie poleca się go do stosowania na intensywnie eksploatowanych powierzchniach. Posadzka, na której kładzie się korek, powinna być idealnie równa.
* **Eko-płyta** - materiał ten dobrze chroni przed dźwiękami i utratą ciepła, choć nie tak dobrze, jak korek. Jest on grubszy - sprzedawany w arkuszach 4-7 mm, dlatego nadaje się do mniej równych powierzchni. Jest to tańsza alternatywa dla korka - cena za metr to zwykle 4-8 złotych. Ponieważ taki podkład pod panele łatwo **pochłania wodę**, należy zastosować przy nim warstwę folii paroizolacyjnej.
* **Tektura karbowana i papier falisty** - to jedne z **najtańszych** podkładów dostępnych na rynku. Można je dostać w cenie nawet 1 zł za metr kwadratowy. Dobrze przewodzą ciepło, ale nie nadają się do izolacji akustycznej. Wymagają także równego podłoża.

{% fig %}
![Tektura karbowana i papier falisty](/uploads/tektura-karbowana-i-papier-falisty.jpg "Tektura karbowana i papier falisty")
{% endfig %}

### Sztuczne podkłady pod panele

Wśród zalet podkładów naturalnych należy wymienić fakt, że nie wchłaniają one wody. Świetnie nadają się do wyrównywania drobnych mankamentów powierzchni. Popularne materiały w tym przypadku to:

* **Podkład piankowy** - jest to często wybierany materiał ze względu na swoją niską cenę - można go kupić już od 2 zł za metr kwadratowy. Pianka pod panele jest odporna na wilgoć, charakteryzuje się jednak słabą izolacją akustyczną.

{:.distinction.distinction-warning}

Szybko się odkształca i nie nadaje się pod panele drewniane.

* **Polietylen (PE)** - taki podkład pod panele odznacza się zdolnością do niwelowania sporych nierówności w podłodze - nawet 4 mm wgłębienia. Jest dobrym izolatorem akustycznym i cieplnym. Cena za metr kwadratowy zazwyczaj waha się od 5 do 9 złotych.
* **Polistyren (XPS)** - ten rodzaj podkładu dobrze tłumi odgłosy, jest odporny na wilgoć, a przede wszystkim bardzo trwały. Nie przewodzi ciepła, dlatego nadaje się do podłóg nad nieogrzewanymi pomieszczeniami. Jego cena to 6-9 zł za metr kwadratowy.

## Jaki podkład pod panele wybrać?

Tak naprawdę nie istnieje jeden najlepszy, **uniwersalny podkład pod panele**. Każdy z nich charakteryzuje się różnymi właściwościami. Dlatego przy wyborze należy zastanowić się nad szeregiem czynników, do których należy dobierać produkt.

### Podkład pod panele na ogrzewanie podłogowe

Jeżeli panele będą leżały **na podłodze z ogrzewaniem podłogowym**, zastosowany podkład nie powinien mieć właściwości izolujących. Źle dobrany mógłby zatrzymywać ciepło, w wyniku czego pomieszczenie nie byłoby odpowiednio ogrzewane. Dlatego podkład pod panele na ogrzewanie podłogowe powinien posiadać jak najmniejszy **opór cieplny**.

{:.distinction.distinction-information}

**Podkład pod panele z tektury karbowanej** i tektury falistej są najczęściej stosowanymi do ogrzewania podłogowego.

Papierowe podkłady dobrze przewodzą ciepło, jednak nie zapewniają izolacji akustycznej. Jeżeli ta jest priorytetem, warto zdecydować się na podkład pod panele wykonany z XPS. Nie przewodzi on ciepła, ale posiada **specjalne otwory**, które oddają ciepło w sposób kontrolowany.

{% fig %}
![Podkład pod panele z tektury karbowanej](/uploads/podklad-pod-panele-z-tektury-karbowanej.jpg "Podkład pod panele z tektury karbowanej")
{% endfig %}

### Podkład pod panele izolujący podłoże

Podłoga, na której będą układane panele, może znajdować się nad nieogrzewanym pomieszczeniem lub na bezpośrednio na gruncie. Wówczas zastosowany podkład pod panele powinien mieć dobrą **izolację cieplną**. Oznacza to, że materiał nie powinien przewodzić temperatury. Najlepiej w takiej sytuacji sprawdzą się podkłady pod panele polietylenowe i polistyrenowe.

{:.distinction.distinction-information}

Jeżeli priorytetem jest izolacja akustyczna, dobrym rozwiązaniem jest podkład z korka, który pochłania nawet do **25% dźwięków odbitych** - w zależności od grubości. Można wybrać również podkład polistyrenowy (XPS), który redukuje dźwięki od 19 dB.

### Podkład pod panele intensywnie użytkowane

Nie każdy podkład pod panele nadaje się do intensywnej eksploatacji podłogi. Materiały takie jak korek lub pianka są nietrwałe i mogłyby szybko ulec zniszczeniu. Dlatego do pomieszczeń takich, jak hole lub salony warto wybrać podkład pod panele **odporny na uszkodzenia mechaniczne**. Jednym z najtrwalszych materiałów jest polistyren. Bardzo wytrzymałe są kwarcowe podkłady pod panele, które jednak są bardzo drogie - kosztują średnio 18 złotych za metr kwadratowy.

### Podkład pod panele dla alergika

Jeżeli w pomieszczeniu będzie przebywać **osoba z alergią**, należy zwrócić szczególną uwagę na stosowany materiał.

{:.distinction.distinction-warning}

Podkład pod panele podłogowe dla alergika nie może pylić - dlatego **podkład z eko-płyty** nie jest w tym przypadku polecany. Materiał ten osypuje się, co może być w tym przypadku uciążliwe, a wręcz niebezpieczne.

Dobrym materiałem w takiej sytuacji jest **korek**. Jego główne zalety to odporność na wilgoć, a także pleśń i grzyby. Alternatywą mogą być podkłady z tworzyw, które nie pochłaniają wody i nie wydzielają uczulających pyłów.

Kwestia wykończenia domu nie należy do najłatwiejszych. Nic dziwnego, że wiele osób zadaje kluczowe pytanie specjalistom: _co pod panele?_ Dobrze dobrany podkład pod panele podłogowe to gwarancja ich długoletniej trwałości. Taki materiał może zapewniać również wiele dodatkowych właściwości. Dlatego należy rozważyć, które z nich są najbardziej istotne i według tych kryteriów wybrać właściwy produkt. W przypadku kłopotów z podjęciem decyzji warto poradzić się sprzedawcy w sklepie.

## Podkład pod panele - FAQ

{% faqItem %}
{% faqQuestion %}
Jaki podkład pod panele wybrać?
{% endfaqQuestion %}

{% faqAnswer %}
Aby dokonać odpowiedniego wyboru, należy kierować się tym, jakie przeznaczenie ma spełniać podkład pod panele.. Parametry, jakie można wziąć pod uwagę to izolacja akustyczna, cieplna, wytrzymałość, czy wyrównywanie posadzki. Ważnym kryterium jest również cena podkładu.
{% endfaqAnswer %}
{% endfaqItem %}

{% faqItem %}
{% faqQuestion %}
Jaki podkład pod panele na ogrzewanie podłogowe wodne?
{% endfaqQuestion %}

{% faqAnswer %}
Najlepsze podkłady pod panele na ogrzewanie podłogowe wodne to podkład z XPS lub papierowy. Najlepiej, aby materiał charakteryzował się niskim oporem cieplnym. Dzięki temu ciepło z podłogi będzie dobrze przekazywane do pomieszczenia.
{% endfaqAnswer %}
{% endfaqItem %}

{% faqItem %}
{% faqQuestion %}
Jaki podkład pod panele na beton będzie najlepszy?
{% endfaqQuestion %}

{% faqAnswer %}
Każdy podkład pod panele z tworzywa sztucznego nadaje się na posadzkę betonową. Z taką powierzchnią natomiast kiepsko poradzą sobie podkłady naturalne. Warto zastosować dodatkową izolację paroizolacyjną, która zabezpieczy panele przed wilgocią.
{% endfaqAnswer %}
{% endfaqItem %}

{% faqItem %}
{% faqQuestion %}
Jaki podkład pod panele winylowe wybrać?
{% endfaqQuestion %}

{% faqAnswer %}
Podkład pod panele należy dobierać pod względem rodzaju posadzki, a nie paneli. Zarówno sztuczne, jak i naturalne podkłady poradzą sobie z różnymi rodzajami paneli. W razie wątpliwości warto skorzystać z porady fachowca.
{% endfaqAnswer %}
{% endfaqItem %}
