---
layout: post
date: 2019-12-03
toc: true
title: Kiedy sadzić tuje ogrodowe? Wskazówki, jak sadzić tuje
description: Wiele osób zakładających własny ogródek decyduje się na tuje ogrodowe.
  Ich uprawa nie jest trudna. Sprawdź, kiedy sadzić tuje oraz jak je pielęgnować.
image: "/uploads/Kiedy sadzić tuje ogrodowe. Wskazówki, jak sadzić tuje.jpg"

---
Tuje ogrodowe to jeden z najpopularniejszych rodzajów iglaków obecnych w polskich ogrodach. Wykorzystuje się je jako osłony przeciwwiatrowe, żywopłoty oraz gęste szpalery. Są zimozielone, wytrzymałe i szybko rosną. Osoby zakładające własny ogród mogą zastanawiać się nad wieloma kwestiami, przykładowo - kiedy sadzić tuje. Warto poznać sposoby pielęgnacji tych roślin, aby długo były zdrowe i piękne.

## Tuje ogrodowe - rośliny uniwersalne

Tuje, czyli żywotniki, to rośliny, które przybyły do Europy z Ameryki Północnej oraz Azji. Są one niezwykle uniwersalne. Można je sadzić zarówno w grupach, do ochrony przed wiatrem, jak i pojedynczo, jako rośliny soliterowe. Szeroki wybór odmian, wielkości oraz zastosowań to powody, dla których drzewa te cieszą się ogromną popularnością wśród ogrodników.

Tuje ogrodowe to rośliny wyjątkowo odporne na wszelkie warunki atmosferyczne. Są zimozielone i łatwe w uprawie. Można je sadzić w donicach, dlatego mogą być ozdobą nie tylko ogrodów, ale również balkonów, tarasów i schodów zewnętrznych. Niskie odmiany nadają się również do skalniaków. Sama ich uprawa nie należy do skomplikowanych. Warto jednak na sam początek zdobyć kilka podstawowych informacji np. kiedy sadzić tuje.

### Tuje ogrodowe - jaki rodzaj wybrać?

Istnieje kilka gatunków żywotnika, a każdy z nich różni się między sobą wymaganiami. Przy wyborze należy zastanowić się, który najbardziej odpowiada twoim potrzebom. Najczęściej wybierane gatunki żywotników to:

* **Zachodni** - roślina ta preferuje przepuszczalne, lekko kwaśne oraz żyzne gleby. Większość odmian jest odpornych na mrozy i zanieczyszczenia, jednak należy je osłaniać przed mroźnym wiatrem i suszą. Najlepiej rośnie w słonecznych stanowiskach, chociaż niektóre odmiany wolą bardziej zacienione miejsca. W momencie zakupu należy dokładnie sprawdzić wymagania krzewu np. to kiedy sadzić tuje tego rodzaju.
* **Olbrzymi** - iglak ten posiada ciemnozielone igły. Krzew dorasta do wysokich rozmiarów, jednak istnieją również mniejsze, karłowate odmiany. Młode sadzonki nie są odporne na mróz, dlatego należy je sadzić w ciepłych i słonecznych stanowiskach. Tuje olbrzymie lepiej znoszą suszę niż tuja zachodnia.

![](/uploads/Tuje ogrodowe - jaki rodzaj wybrać.jpg)

* **Wschodni** - ze względu na wysoką wrażliwość na chłody, gatunek ten należy do najrzadziej wybieranych. Nadaje się w cieplejsze regiony kraju, jednak wymaga dobrze nasłonecznionych miejsc. Żywotnik wschodni jest bardzo odporny na suszę i toleruje gleby o różnej kwasowości.

> Jeśli tuje mają w przyszłości utworzyć żywopłot, najlepiej wybrać gatunek zachodni. Charakteryzuje się on średnim przyrostem (około 30 cm rocznie), wykształca niewiele szyszek i ma regularny kształt.

Tuje wschodnie, które dorastają niewielkich rozmiarów (jeden metr), idealnie nadają się na skalniaki. Na kompozycje rabatowe warto wybierać rośliny o zróżnicowanych wzrostach i rozmiarach. Przy wyborze należy uwzględnić warunki, jakie panują w ogrodzie oraz rodzaj gleby, w której tuje będą rosnąć. Nie bez znaczenia jest także informacja kiedy sadzić tuje. Można uzyskać ją od sprzedającego przy zakupie iglaków.

### Tuje ogrodowe - wybór sadzonek

Przy zakupie należy zwrócić uwagę na stan sadzonek. Nie należy kupować roślin zwiędniętych, z uszkodzoną bryłą korzeniową lub uszkodzonych przez szkodniki. Najlepsze są tuje ogrodowe o niewielkich rozmiarach, uprawiane od początku w pojemnikach. Takie rośliny są droższe, ale mają największą szansę na przyjęcie się w nowym otoczeniu. Kupując drzewko, warto obejrzeć spód doniczki. Wystające korzenie oznaczają, że roślina jest przesuszona. Nie należy kupować również roślin, w których bryle widać ślady po obcięciu większych korzeni. Oznacza to, że roślina nie wyrosła w doniczce, a niedawno ją tam przesadzono.

![](/uploads/Tuje ogrodowe - wybór sadzonek.jpg)

Decydując się na roślinę ze szkółki, należy zwrócić uwagę na jej bryłę korzeniową. Powinna ona być zwarta i nieprzesuszona. Nie warto kupować także drzewek, których objętość korzeni jest nieproporcjonalnie mała w stosunku do części nadziemnej. Istnieje wtedy duże prawdopodobieństwo, że iglak zwiędnie niedługo po posadzeniu.

## Kiedy sadzić tuje?

Jednym z najczęściej pojawiających się pytań jest kwestia dotycząca tego, kiedy sadzić tuje. Rośliny, które wyhodowano w pojemniku, można sadzić przez cały sezon - od wczesnej wiosny (najlepiej od połowy kwietnia) aż do późnej jesieni. Najlepszy okres to wczesna wiosna i późne lato. Wiosną rośliny zaaklimatyzują się i przygotują przed upałami. Natomiast tuje posadzone w sierpniu lub wrześniu będą miały czas na przygotowanie do zimy. Żywotniki można sadzić najpóźniej 6 tygodni przed pojawianiem się pierwszych przymrozków.

Rośliny, które sprzedawane są z gołym korzeniem, owinięte w jutę ogrodniczą, powinny być sadzone w kwietniu lub od połowy sierpnia do połowy września. Należy je posadzić od razu po zakupie, aby nie dopuścić do wyschnięcia korzeni.

![](/uploads/Kiedy sadzić tuje.jpg)

## Jak sadzić tuje ogrodowe?

Podłoże, w którym będą posadzone tuje ogrodowe, powinno być żyzne, przepuszczalne i wilgotne. Na jałowej, suchej ziemi rośliny zmarnieją, a ich łuski staną się brązowe. Należy również pamiętać o wymaganiach kwasowości ziemi poszczególnych gatunków. Warto zdecydować się na zakup gotowego podłoża do iglaków. Można też wymieszać kompost z kory sosnowej z substratem torfowym.

Przed sadzeniem wybrane stanowisko musi zostać odpowiednio przygotowane. Teren w promieniu 30-40 cm, należy dokładnie odchwaścić. Planując żywopłot, odchwaszczony pas powinien mieć szerokość około 60 cm. Następnie należy wykopać dołek około 2-3 razy dłuższy i szerszy od bryły korzeniowej.

### Co ile sadzić tuje?

Jeżeli mają utworzyć gęsty żywopłot, najlepiej rozmieścić je co 60 cm. Natomiast tuje posadzone co 80 cm utworzą luźniejszy szereg kolumn. Należy zachować także odpowiednią odległość od płotu - około 50-60 cm. Pozwoli to roślinom na swobodny rozrost. Żywopłot, który stworzą tuje ogrodowe to świetna ozdoba ogrodu, jak również ochrona przed hałasem, wiatrem i zanieczyszczeniami.

Wykopane dołki należy wypełnić do połowy wspomnianym wcześniej podłożem do iglaków lub mieszanką kompostu. Na takim podłożu trzeba ustawić roślinę w pozycji pionowej, a korzenie przysypać ziemią. Otwór należy napełnić wodą, a po wchłonięciu zasypać go pozostałym podłożem aż do poziomu gruntu. Po wyrównaniu powierzchni ponownie trzeba podlać roślinę. Teren wokół tuj warto wyściółkować folią ogrodniczą i korą, aby powstrzymać parowanie wody.

![](/uploads/Co ile sadzić tuje.jpg)

## Tuje ogrodowe - wskazówki pielęgnacji

Żeby nowo posadzone rośliny przyjęły się do nowego podłoża i nie zmarniały, należy o nie odpowiednio zadbać. Młode tuje nie wykształciły jeszcze wystarczająco długich korzeni, którymi mogłyby pobierać wodę gruntową. Dlatego bardzo ważne jest nie tylko to, kiedy sadzić tuje, ale jak je pielęgnować. W okresie pierwszych tygodni rośliny powinny być regularnie podlewane. Najlepiej robić to rano lub wieczorem. Jeżeli rośliny są narażone na susze i upały, trzeba zraszać ich łuski codziennie przed wschodem lub po zachodzie słońca. W okresach silnych wiatrów drzewka o sporej wysokości należy wesprzeć bambusowymi lub drewnianymi palikami.

Jeżeli zdecydujesz się, kiedy sadzić tuje warto zaopatrzyć się w szczepionkę mikoryzową i zaaplikować ją tuż po umieszczeniu roślin w ziemi. Taki zabieg ułatwi roślinom pobieranie wody i składników odżywczych z podłoża. Zaoszczędzi to również wielu wydatków związanych z pielęgnacją w przyszłości. Nawożenie roślin powinno rozpocząć się wiosną i być kontynuowane do połowy lipca. Można stosować zarówno nawozy uniwersalne, jak i te przeznaczone specjalnie do iglaków. Od sierpnia do września można dodatkowo użyć nawozów jesiennych ubogich w azot.

Krzewy można swobodnie przycinać i formować od wiosny do połowy lata. Jest to szczególnie ważne w przypadku żywopłotów. Ostatnie przycinanie należy wykonać w sierpniu, aby nie narażać świeżo przyciętych pędów na zamarzanie.

Tuje zazwyczaj nie sprawiają wielu problemów w pielęgnacji. To z tego względu są one tak bardzo popularne w polskich ogrodach. Nadają się one zarówno do tworzenia gęstych żywopłotów, jak i układania pięknych kompozycji. Warto zadbać o te krzewy już od samego początku uprawy, aby dobrze rosły i cieszyły wyglądem przez długie lata.