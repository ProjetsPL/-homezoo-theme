---
layout: post
date: 2019-12-03
toc: true
title: Jak wyczyścić piekarnik? To nie takie trudne!
description: Czyszczenie piekarnika może być uciążliwą czynnością. Wcale nie musi
  tak być! Dzięki tym prostym sposobom przestaniesz się zastanawiać, jak wyczyścić
  piekarnik.
image: "/uploads/Jak wyczyścić piekarnik - To nie takie trudne.jpg"

---
Czyszczenie piekarnika nie należy do najprzyjemniejszych czynności. Z tego powodu jest ono zazwyczaj odkładane na później, co prowadzi do jeszcze większego nagromadzenia zabrudzeń. Stają się one coraz trudniejsze do usunięcia. Na szczęście istnieje wiele sposobów, dzięki którym przestaniesz się zastanawiać, jak wyczyścić piekarnik. Podane poniżej metody nie powinny sprawić ci większych trudności w przywróceniu sprzętowi dawnego blasku.

## Czym wyczyścić piekarnik?

Żeby porządki w kuchni nie były za każdym razem utrapieniem, a Ty nie musiał się zastanawiać jak wyczyścić piekarnik z nagromadzonego brudu, powinieneś robić to systematycznie. Najlepiej przecierać jego wnętrze po każdym użyciu. Jednak w praktyce czynność ta jest oddalana w czasie, dopóki zabrudzenia nie zaczną przeszkadzać w użytkowaniu.

Na rynku istnieje wiele środków specjalnie przeznaczonych do piekarników. Jednak ich skład może budzić zastrzeżenia, a zastosowane w nich żrące substancje chemiczne często wydzielają nieprzyjemny zapach i mogą być szkodliwe dla skóry. Zatem czym czyścić piekarnik? Na szczęście istnieje wiele domowych sposobów, które są ekologiczne, bezpieczne i skuteczne.

![](/uploads/Czym wyczyścić piekarnik.jpg)

### Jak czyścić piekarnik z lekkich zabrudzeń

Jeżeli we wnętrzu urządzenia nie ma wielu zabrudzeń, ich usunięcie nie powinno sprawić większych kłopotów. Sposoby na to, jak wyczyścić piekarnik, które nie wymagają wysiłku ani szorowania to:

* **Czyszczenie piekarnika parą** - zastosowanie takiej metody jest możliwe w piekarnikach, które mają funkcję termoobiegu. Jak wyczyścić piekarnik parą? Wystarczy naczynie żaroodporne i cytryna. Do naczynia należy wlać wodę i dodać sok z połowy cytryny, a piekarnik nastawić na termoobieg w temperaturze 170°C. Dzięki termoobiegowi para dotrze we wszystkie zakamarki. Po wyłączeniu i ostygnięciu, wnętrze trzeba przetrzeć czystą ściereczką nasączoną wodą i płynem do naczyń. Następnie należy usunąć pozostałości płynu i pozostawić powierzchnię do całkowitego wyschnięcia.
* **Woda z octem** - lekkie zabrudzenia można skutecznie usunąć, przecierając piekarnik mieszaniną wody z octem. Można do tego użyć miękkiej szmatki lub w przypadku przypalonych resztek jedzenia - ostrej gąbki. Umyte części wystarczy wypłukać czystą wodą i osuszyć, przykładowo za pomocą ręcznika papierowego.

![Jak czyścić piekarnik z lekkich zabrudzeń](/uploads/Jak czyścić piekarnik z lekkich zabrudzeń-1.jpg "Jak czyścić piekarnik z lekkich zabrudzeń")

### Jak umyć piekarnik z trwałych zanieczyszczeń

Jak wyczyścić piekarnik, który nie był dawno czyszczony? Pozbycie się zwęglonych i zapieczonych resztek jedzenia może okazać się pracochłonne. Nawet długotrwałe szorowanie czasami nie przynosi efektów, jeżeli nie zostaną zastosowane odpowiednie środki. Istnieją jednak sprawdzone, domowe sposoby, które zaoszczędzą ci wiele czasu i energii.

Najczęściej wybierany naturalny środek to soda oczyszczona. Czyszczenie za jej pomocą jest niezwykle skuteczne i pomaga pozbyć się nieprzyjemnego zapachu spalenizny. Soda jest używana w połączeniu z różnymi innymi produktami. Najpopularniejsze sposoby wykorzystują substancje takie jak:

* **Soda, woda oraz płyn do naczyń** - aby przyrządzić taką papkę, należy zmieszać pół szklanki wody, ¼ szklanki sody oczyszczonej oraz 1-2 łyżeczki płynu do naczyń. Powstałą substancję trzeba rozprowadzić na wszystkich zabrudzonych miejscach i pozostawić na kilkanaście minut. Gdy pasta rozpuści zalegający brud, piekarnik należy wyczyścić za pomocą wilgotnej gąbki, wypłukać i osuszyć.
* **Soda, płyn do naczyń i ocet** - podane substancje trzeba zmieszać w proporcji: pół szklanki płynu, pół szklanki octu i jedno opakowanie sody. Jak wyczyścić piekarnik dzięki tej metodzie? Urządzenie należy rozgrzać do temperatury 50°C i wyłączyć. Pasta powinna zostać rozprowadzona na całej powierzchni piekarnika i pozostawiona na całą noc. Na drugi dzień piecyk trzeba umyć ciepłą wodą i wysuszyć.
* **Soda, sól i gorąca woda** - sodę i wodę należy wymieszać w proporcji 1:1, a do powstałej pasty dodać dwie łyżeczki soli kuchennej. Substancję trzeba nałożyć na zaplamione miejsca i pozostawić od 5 min do 12 godzin, w zależności od stopnia zabrudzenia. Następnie piekarnik należy dokładnie wyczyścić za pomocą gąbki lub szczotki, wypłukać oraz osuszyć.

![](/uploads/Jak umyć piekarnik z trwałych zanieczyszczeń.jpg)

## Jak wyczyścić piekarnik z funkcją oczyszczania?

Nowoczesne piekarniki często posiadają wbudowane funkcje wspomagające oczyszczanie. Producenci oferują dwa rodzaje takich technologii: katalityczne i pyrolityczne. Jak wyczyścić piekarnik, który posiada takie funkcje? Obie metody polegają na spalaniu zabrudzeń. W przypadku pyrolizy wnętrze piekarnika zostaje rozgrzane do wysokich temperatur, zwykle 500°C, w wyniku czego resztki brudu ulegają spopieleniu. Po takim procesie wnętrze urządzenia wystarczy przetrzeć szmatką. Należy pamiętać, że takie oczyszczanie wymaga zupełnie pustego piekarnika. Znajdujące się w nim blachy i inne sprzęty mogłyby ulec całkowitemu zniszczeniu.

Oczyszczanie katalityczne odbywa się podczas użytkowania urządzenia. W temperaturze 200°C zabrudzenia są wyłapywane przez specjalne płytki pokryte emalią. Posiadając taki piekarnik, należy pamiętać o regularnym oczyszczaniu płytek katalitycznych z tłuszczu. Trzeba to robić bardzo delikatnie, aby ich nie uszkodzić. Nie można też doprowadzić do powstania na nich warstwy tłuszczu, bo w takim przypadku jedynym rozwiązaniem jest ich wymiana.

## Czyszczenie piekarnika - pozostałe elementy

Czyszcząc piecyk, należy pamiętać o wszystkich jego częściach. Uwagi wymaga nie tylko to jak wyczyścić piekarnik, ale również elementy takie, jak ruszt, półki, blachy i obudowa. Elementy ruchome, czyli kratka oraz blachy, można namoczyć w misce z wodą i octem. Po odczekaniu od kilkunastu minut do kilku godzin należy je wyszorować za pomocą ostrej gąbki i płynu do naczyń.

Front piecyka również wymaga czyszczenia. Można do tego zastosować mieszaninę wody z octem, którą należy przelać do spryskiwacza. Zabrudzone części trzeba spryskać preparatem i przetrzeć miękką szmatką. Jeżeli jest to możliwe, warto odkręcić wszystkie pokrętła i wyczyścić je w misce z wodą.

Jak wyczyścić piekarnik z zewnątrz? Warto pamiętać o tym, że najważniejsza jest szyba. To na niej gromadzi się tłuszcz, który następnie zasycha, tworząc trudną do usunięcia powłokę. Wyżej wspomniane mieszaniny z sody z pewnością poradzą sobie z tego typu zabrudzeniami. Jeżeli model piekarnika na to pozwala, warto wyjąć szybę, aby ułatwić sobie czyszczenie. Wyjątkowo uporczywe plamy można spróbować wyczyścić wazeliną, która zmiękczy zabrudzenia. Wystarczy posmarować nią szybę i odczekać kilkanaście minut. Po tym czasie szybę należy umyć płynem do szyb.

Czyszczenie piekarnika to czynność, która wcale nie musi być uciążliwa. Warto wykonywać ją regularnie, aby nie doprowadzić do powstawania uporczywych zabrudzeń. Jeżeli jednak już tak się stanie, nie musisz zastanawiać się, jak wyczyścić piekarnik. Należy pamiętać o istniejących domowych sposobach. Są one tanie i ekologiczne, i pomogą ci w wyczyszczeniu nawet najbardziej opornych plam. Czyste wnętrze urządzenia to pewność, że smak przygotowywanych potraw zawsze będzie taki, jak powinien.