---
layout: post
date: 2019-12-03
toc: true
title: Jak wyczyścić pralkę? Domowe sposoby na czyszczenie pralki
description: Jak wyczyścić pralkę domowym sposobem? Sprawdź najciekawsze i jednocześnie
  najskuteczniejsze sposoby na czyszczenie pralki. To naprawdę proste zadanie.
image: "/uploads/Jak wyczyścić pralkę - Domowe sposoby na czyszczenie pralki.jpg"

---
Czynnością, którą często zaniedbuje się w gospodarstwach domowych, jest czyszczenie pralki. Tymczasem jest ono równie istotne, jak konserwacja. Rezygnacja z mycia urządzenia może wiązać się z poważnymi konsekwencjami, w wyniku czego jego użytkowanie będzie nieprzyjemne oraz mało wydajne. Właśnie z tego względu sprzęt ten, jak każdy inny, należy czyścić regularnie.

## Dlaczego czyszczenie pralki jest ważne?

Elementy pralki stale ulegają zabrudzeniom. Mają one kontakt nie tylko z brudem pochodzącym z pranych ubrań, ale narażone są na ciągły kontakt z wodą. **To może powodować powstawanie kamienia na grzałce, bębnie i filtrze.** Wówczas pralka będzie dłużej nagrzewała wodę, a światło w przewodach zmniejszy się - co obniży ciśnienie wody.

Jeżeli osad z kamienia nie będzie regularnie usuwany, wspomniane części zostaną uszkodzone. Wygeneruje to dodatkowe koszty związane z naprawą urządzenia. Może okazać się nawet, że pralkę będzie trzeba wymienić na nową, ponieważ reperowanie popsutych elementów stanie się nieopłacalne. Można więc przyjąć, że czyszczenie pralki chroni sprzęt przed jego poważnymi uszkodzeniami.

{% warning | markdownify %} **Stale obecna wilgoć, ciepło oraz słaby obieg powietrza w pralce sprzyja także powstawaniu grzybów i pleśni.** Jest to niezwykle niebezpieczne dla zdrowia człowieka, ponieważ organizmy te wydzielają toksyczne substancje. **Mają one wpływ na drogi oddechowe, układ nerwowy, a także skórę.** Obecność pleśni w mieszkaniu może wywoływać alergie, uczucie zmęczenia oraz katar. Grzyby mogą również powodować swędzące wysypki skórne.
{% endwarning %}

Nieprzyjemny zapach wydobywający się z pralki oraz nieświeże pranie to także efekty pleśni obecnej w urządzeniu. Aby uniknąć wymienionych wyżej problemów, konieczne jest dokładne i regularne czyszczenie pralki. Nie tylko zminimalizuje ono ryzyko awarii, ale również usprawni skuteczność działania.

## Jak wyczyścić pralkę domowym sposobem?

Na rynku istnieje spory wybór gotowych chemicznych środków przeznaczonych do czyszczenia pralek. Jednak mogą one być nie tylko drogie, ale również szkodliwe dla zdrowia człowieka. Syntetycznie wytworzone substancje mogą powodować podrażnienia skóry oraz nasilać alergie u osób wrażliwych. Dlatego zastanawiając się, czym wyczyścić pralkę, warto zdecydować się na **naturalne środki**. Można je znaleźć w każdej kuchni, dlatego ich stosowanie nie wiąże się z dodatkowymi wydatkami, a samo **czyszczenie pralki jest czynnością bezpieczną dla organizmu**.

### Czyszczenie pralki sodą

![Czyszczenie pralki sodą](/uploads/Czyszczenie pralki sodą.jpg "Czyszczenie pralki sodą")

**Wodorowęglan sodu**, czyli soda oczyszczona, to substancja o wielu zastosowaniach. Stosowana jest przede wszystkim w kuchni do przygotowywania wypieków. Wiele osób używa jej również do celów kosmetycznych, takich maseczki na twarz.

Soda oczyszczona to również **idealny środek czyszczący**. Czyszczenie pralki sodą umożliwia pozbycie się wszelkich zabrudzeń, kamienia oraz przebarwień. **Substancja ta potrafi także pochłaniać zapachy**. Soda zastosowana do oczyszczania pralki pomoże zadbać o jej elementy, usuwając kamień i tym samym przedłużając ich żywotność. Substancja ta usunie także brzydki zapach, który przenosi się na ubrania.

Czyszczenie pralki sodą nie jest trudne do wykonania. Wystarczy wsypać pół szklanki sody, a następnie nastawić program pustego prania na najwyższą temperaturę. Wirowanie nie ma w tym przypadku znaczenia, dlatego można ustawić je na najniższe obroty. Jeżeli pralka nie posiada programu pustego prania, do bębna można wsadzić kilka ręczników lub ściereczek kuchennych.

### Czyszczenie pralki octem

Alternatywnym sposobem na czyszczenie pralki jest zastosowanie octu. **Jest to dobry środek wybielający**, który zapobiega elektryzowaniu się ubrań. Nadaje się również do prania ręczników. Środek ten **wypłukuje cząsteczki detergentów oraz zmiękcza tkaniny i zwiększa ich zdolność do absorpcji wody**.

Podobnie jak soda, ocet ma zdolność pochłaniania zapachów. Aby wyczyścić pralkę, do pojemnika na proszek należy wlać od jednego do dwóch litrów octu i nastawić pranie w wysokiej temperaturze. W ten sposób z pralki usunięty zostanie kamień, pleśnie oraz bakterie.

{% warning %}
Jedynym mankamentem przy zastosowaniu tej metody jest o**stry zapach octu, który może rozejść się po całym domu**. Jednak po odpowiednim wywietrzeniu pomieszczeń zapach szybko zniknie.
{% endwarning %}

Czyszczenie pralki octem warto zakończyć nastawieniem jeszcze jednego cyklu prania z dodatkiem proszku do prania. Jego zapach skutecznie zwalczy nieprzyjemną octową woń.

### Czyszczenie pralki kwaskiem cytrynowym

Jeżeli akurat zabrakło w domu wyżej wymienionych produktów, istnieje jeszcze trzecie rozwiązanie - kwasek cytrynowy. **Środek ten idealnie sprawdza się do odkamieniania nie tylko pralki**. Można nim czyścić również inne urządzenia narażone na ten szkodliwy osad - przykładowo **czajnik lub ekspres do kawy**.

Jak wyczyścić pralkę z użyciem kwasku cytrynowego? Do pojemnika na proszek należy wsypać około 6 opakowań (czyli 120 g) substancji. Następnie trzeba wybrać program pustego prania w wysokiej temperaturze.

### Czyszczenie pralki octem i sodą

Jeżeli pralka jest mocno zabrudzona i powyższe sposoby na czyszczenie pralki nie sprawdzą się, wymienione substancje warto połączyć.

Przykładowo z octu i sody oczyszczonej można sporządzić pastę. Aby ją wykonać, do 10 łyżek octu należy dodać tyle sody, aby powstała masa.

Taką papkę trzeba nałożyć na wszystkie mocno zabrudzone miejsca. Po kilku godzinach wystarczy zmyć ją za pomocą wilgotnej gąbki lub szmatki i osuszyć. **Działanie octu można także wzmocnić, dosypując do niego kwasku cytrynowego.** Na jeden litr octu należy dosypać jedno opakowanie kwasku.

## Czyszczenie pralki - najważniejsze kwestie

Samo przepłukanie pralki środkiem odkamieniającym może nie wystarczyć. Wszystkie elementy urządzenia wymagają dokładnego wyczyszczenia. Uwagi wymagają w szczególności:

* **Filtry** - zwykle część ta znajduje się z przodu pralki. Należy ją od czasu do czasu oczyścić z drobnych przedmiotów. Często dostają się tam niewielkie ubrania, takie jak skarpetki, a także ściereczki zapobiegające farbowaniu. Oczyszczony filtr trzeba przepłukać pod bieżącą wodą i włożyć z powrotem na miejsce.
* **Pojemniki na proszek i płyn do płukania** - to tam najczęściej tworzy się pleśń. Jeżeli czyszczenie pralki przeprowadzane było dawno, to szufladkę należy wyjąć i dokładnie umyć za pomocą gąbki i wybranego środka (mleczka lub sody). Warto zwrócić także uwagę na ścianki, które otaczają pojemnik.
* **Uszczelki oraz elementy gumowe** - są one bardziej narażone na działanie kamienia. Najwięcej brudu zbiera się pod kołnierzem znajdującym się przy drzwiczkach pralki. Powinien on być regularnie oczyszczany. Warto nałożyć w tym miejscu wyżej wspomnianą pastę z octu i sody. Dzięki niej usunięcie zanieczyszczeń nie sprawi żadnych problemów.

![](/uploads/Czyszczenie pralki - najważniejsze kwestie.jpg)

{% tip %}
Wymienione wyżej miejsca są najbardziej wystawione na brud, kamień oraz powstawanie pleśni. Dlatego należy zwrócić na nie szczególną uwagę. Systematyczne czyszczenie pralki ze szczególnym ich uwzględnieniem pozwoli uniknąć problemów w przyszłości..
{% endtip %}

## Czym wyczyścić pralkę? Wyposażenie, które się sprawdza

Do zwykłego przecierania zazwyczaj wystarczą miękkie szmatki. Można również użyć gąbki, a trudne zabrudzenia szorować jej ostrą stroną.

Do czyszczenia pralki dobrze nadają się szczotki z plastikowym włosiem. **Należy jednak ostrożnie się z nimi obchodzić przy szorowaniu delikatnych elementów**, takich jak gumowe uszczelki. Trudno dostępne zakamarki, na przykład zagłębienia w szufladce na proszek, można wyczyścić za pomocą starej szczoteczki do zębów.

Regularne czyszczenie pralki to czynność niezwykle ważna. Przede wszystkim pozwala ona na wydłużenie żywotności sprzętu, a także sprawia, że ubrania są dokładnie wyprane i pachną świeżością.

Wybierając odpowiedni środek do czyszczenia pralki, warto wziąć pod uwagę domowe sposoby. **Ich zaletą jest wysoka skuteczność przy jednoczesnym zachowaniu niskich kosztów**. Środki takie, jak soda, ocet, czy kwasek cytrynowy powinny znaleźć się w każdym gospodarstwie domowym. Dlatego warto poświęcić chwilę, aby w ten łatwy sposób zadbać o pralkę. Zapewni to jej niezawodne działanie przez długi czas.

## FAQ

{% faqItem %}
{% faqQuestion %}
Czyszczenie pralki octem - jaka temperatura jest właściwa?
{% endfaqQuestion %}

{% faqAnswer %}
Czyszczenie pralki za pomocą octu należy wykonywać w najwyższej możliwej temperaturze. Przyspieszy to reakcję kwasu z kamieniem, co wzmocni siłę oczyszczania. Najlepiej nastawić program gotowania w 90°C.
{% endfaqAnswer %}
{% endfaqItem %}

{% faqItem %}
{% faqQuestion %}
Czyszczenie pralki - jak wpływa na jej wytrzymałość?
{% endfaqQuestion %}

{% faqAnswer %}
Regularnie wykonywane czyszczenie pralki to skuteczny sposób na przedłużenie jej trwałości. Nie dopuszczając do nagromadzenia kamienia w urządzeniu, można mieć pewność, że będzie ono działało bezawaryjnie przez długi czas.
{% endfaqAnswer %}
{% endfaqItem %}

{% faqItem %}
{% faqQuestion %}
Ile kosztuje czyszczenie pralki?
{% endfaqQuestion %}

{% faqAnswer %}
Koszt domowych sposobów na czyszczenie pralki to zaledwie kilka złotych. Wiąże się to jedynie z zakupem środków, takich jak ocet, soda lub kwasek cytrynowy. Jest to rozwiązanie o wiele tańsze, niż stosowanie specjalistycznych produktów do czyszczenia.
{% endfaqAnswer %}
{% endfaqItem %}

{% faqItem %}
{% faqQuestion %}
Czyszczenie pralki - jak często powtarzać czynność?
{% endfaqQuestion %}

{% faqAnswer %}
Odkamienianie pralki warto przeprowadzać raz w miesiącu. W ten sposób kamień i inne substancje nie zdążą się nagromadzić w urządzeniu. Dokładne czyszczenie elementów takich, jak filtry i pojemnik na proszek wystarczy wykonywać raz na pół roku.a.
{% endfaqAnswer %}
{% endfaqItem %}