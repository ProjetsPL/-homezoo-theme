---
layout: post
date: 2019-12-03
toc: true
title: Dekoracje DIY do domu - zrób to sam
description: Ozdoby DIY to kreatywne rozwiązanie na wystrój pomieszczeń. Dekoracje
  zrób to sam nie wymagają specjalnych umiejętności. Warto spróbować je przygotować.
image: "/uploads/Dekoracje DIY do domu - zrób to sam.jpg"

---
**Dekorowanie to ostatni etap urządzania domu lub mieszkania. Stylowo ozdobione wnętrze nie musi wcale wiązać się z dużymi wydatkami. Wiele ciekawych ozdób można wykonać metodą DIY (ang. _Do It Yourself_, czyli “zrób to sam”). Takie projekty są zazwyczaj niedrogie i pozwalają nadać pomieszczeniu niepowtarzalnego, osobistego charakteru. Ich przygotowywanie to świetna okazja na wykorzystanie swojej kreatywności. Warto zatem pobawić się w artystę i udekorować wnętrze dziełami sztuki własnego autorstwa.**

## Zrób to sam! Dekoracje do każdego domu

Nie trzeba posiadać specjalnych umiejętności, aby stworzyć **estetyczne** i przyciągające uwagę **ozdoby**. Takie rozwiązania zazwyczaj nie wiążą się z wielkimi nakładami finansowymi. Zwykle potrzebne materiały znajdują się w zasięgu ręki, a dokupić wystarczy jedynie kilka niedrogich przyborów. Oczywiście koszt różni się w zależności od każdego projektu. Istnieje **wiele pomysłów DIY**, które nie wymagają dodatkowych wydatków, ponieważ wszystko, co potrzebne można znaleźć we własnym domu.

{:.tip}

Dekoracje **zrób to sam** często oferują wiele ciekawych rozwiązań, jeśli chodzi o niedrogie urządzanie mieszkania. Takie pomysły często wykorzystują **odnawianie starych przedmiotów** lub tworzenie całkiem nowych - z niedrogich materiałów. Część osób poszukujących tanich rozwiązań na urządzenie mieszkania poświęca czas na zbieranie wyrzuconych mebli. Następnie je odnawiają - przerabiają, przemalowują, niekiedy łączą kilka ze sobą. W ten sposób powstają nietypowe domowe **dekoracje DIY**, które skupiają w sobie niepowtarzalny styl i funkcjonalność.

## Zrób to sama - z papieru

Bardzo wszechstronnym materiałem do wykonywania ozdób DIY jest **zwykły papier.** Ten tani surowiec jest niezwykle popularny wśród miłośników wszelkich prac plastycznych. Nadaje się on praktycznie do wszystkiego - od malowania po rzeźbienie.

![Zrób to sama - z papieru](/uploads/Zrób to sama - z papieru-1.jpg "Zrób to sama - z papieru")

Przykładowymi ozdobami z papieru mogą być:

* **Klosze na lampy** - można je wykonać techniką składania papieru origami - wzory krok po kroku znajdują się w sieci. Papier można także pociąć w dowolne wzory i połączyć w kształt kuli za pomocą kleju. Wycięcie **ażurowych wzorów** pozwoli uzyskać ciekawy efekt ze światła i cienia na ścianach. Nada to wnętrzu nastrojowej atmosfery.
* **Ozdobne girlandy** - papierowe łańcuchy to ozdoby, które nadają się nie tylko na okres Bożego Narodzenia, jak uważa wiele osób. Sprawdzą się w ciągu całego roku. Wystarczy wyciąć kilka kształtów z **kolorowego papieru**, przymocować je do sznurka i powiesić w wybranym miejscu. Do wykorzystania świetnie nadaje się także bibuła, z której można uzyskać wiele interesujących form - **kwiaty, kule, frędzle** i wiele innych.
* **Trójwymiarowe rzeźby** - to bardzo efektowna i prosta w przygotowaniu dekoracja DIY. Do jej zrobienia wystarczy kolorowy **papier, nożyczki i klej**. Karton należy złożyć tak, aby powstały bryły, które następnie przykleja się obok siebie do ściany. Z takich modułów można uzyskać imponujące struktury, które zachwycą każdego gościa.
* **Kolaże z czasopism** - jeżeli posiadasz zbiór starych magazynów ilustrowanych, możesz je wykorzystać do stworzenia obrazu. Wystarczy powycinać zdjęcia, które ci się podobają i ułożyć z nich kompozycję. Tak przygotowany obraz opraw i powieś na ścianie.

## DIY - czyli sposób na nastrojowe oświetlenie

Oprócz wspomnianych wyżej papierowych kloszy, istnieje wiele innych sposobów DIY na **efektowne oświetlenie wnętrza**. Z pomocą przychodzą choćby stare lampki choinkowe, które mogą posłużyć jako całoroczna dekoracja. Przykładowe ozdoby ze świątecznego oświetlenia to:

* **Lampa ze słoika** - światełka włożone do starego słoika pięknie oświetlą pomieszczenie o zmierzchu. Im ciekawszy kształt pojemnika, tym bardziej interesująco będzie wyglądała całość. Świetnie sprawdzą się w tym przypadku również szklane butelki.
* **Świetlne litery** - aby wykonać taką dekorację, wystarczy wyciąć odpowiedni kształt z tektury. Wzdłuż brzegów należy zrobić niewielkie otwory, na przykład za pomocą długopisu, a następnie włożyć w nie lampki. Z takich liter można **ułożyć cały napis**, który będzie idealnym dodatkiem w sypialni.
* **Żyrandol z hula-hop** - jeśli masz w domu taki nieużywany przedmiot gimnastyczny, możesz wykonać z niego metodą DIY **oryginalny żyrandol**. Owiń koło ozdobną taśmą, a następnie wzdłuż obręczy przymocuj lampki. Równomiernie rozmieszczone i zebrane pośrodku sznurki utrzymają całą konstrukcję.

![DIY - czyli sposób na nastrojowe oświetlenie](/uploads/DIY - czyli sposób na nastrojowe oświetlenie.jpg "DIY - czyli sposób na nastrojowe oświetlenie")

W roli kloszy do lamp i lampionów świetnie sprawdzą się wspomniane już słoiki. Można przygotować z nich na przykład:

* **Oświetlenie tarasu** - do pustego słoika wystarczy włożyć świeczkę LED. Dodatkową ozdobą będzie wyklejenie szklanych ścianek ozdobną **kolorową serwetką**. Oświetlony wzór, rzuci na podłogę barwną poświatę. Tak wykonane lampki można rozłożyć na balkonie, tarasie, a także wzdłuż ogrodowej ścieżki.
* **Lampiony** - ciekawym pomysłem na dekorację tego typu jest **lampion “wodny”**. Słoik wystarczy napełnić wodą, a na jej powierzchni położyć świeczkę.

## Zrób to sam - z wszystkiego, co masz pod ręką!

Do wykonania **ozdób DIY** z powodzeniem można wykorzystać wszystkie materiały, które akurat znajdują się w zasięgu. Wystarczy zajrzeć do szafki na narzędzia lub przybornika do szycia. Zwykły miedziany drut da się uformować w dowolny kształt - przykładowo do wykonania **fantazyjnej rzeźby**. Jako podstawę wykorzystaj drewnianą deseczkę, do której przymocujesz końce drutu. Jeżeli zależy ci na czymś funkcjonalnym, możesz przykładowo wykonać druciany s**tojak na biżuterię w formie drzewka lub dłoni**.

Cytat: Niezwykle uniwersalnym materiałem, który nadaje się do dekoracji wielu obiektów, jest sznurek. **Oklejone dratwą butelki**, słoiki czy pudełka nabiorą zupełnie innego charakteru. W wybranych miejscach można umieścić także dodatkowe ozdoby np. suszone kwiaty.

Techniką, która w oryginalny sposób wykorzystuje ten materiał, jest **makrama**. Polega ona na wiązaniu sznurka za pomocą specjalnych supłów. Metodą tą można wykonać przedmioty takie jak:

* makatki (czyli tkaniny dekoracyjne, które służą do wieszania na ścianach lub na meblach),
* podkładki pod kubek,
* wiszące kwietniki,
* przyborniki na narzędzia,
* ozdobne torby.

![Zrób to sam - z wszystkiego, co masz pod ręką!](/uploads/Zrób to sam - z wszystkiego, co masz pod ręką.jpg "Zrób to sam - z wszystkiego, co masz pod ręką!")

Jeżeli masz w domu **dużo kolorowych guzików**, możesz je nawlec na drucik lub sznurek, tworząc wiszącą ozdobę. Całość będzie pięknie się prezentowała w połączeniu z ozdobnymi wstążkami. Guziki będą także oryginalnym surowcem do stworzenia niewielkiego obrazka - wystarczy przyszyć je do tkaniny lub **przykleić do kartonu w dowolnej kompozycji**.

## Nie wyrzucaj - zrób to sam!

**Twórcy ozdób DIY** często zachęcają do upcyklingu, czyli ponownego wykorzystania odpadów. Jest to rozwiązanie nie tylko niezwykle oszczędne, ale też ekologiczne. Warto podarować drugie życie przedmiotom przeznaczonym wyrzucenia.

{:.list-yes}

* Zamiast oddawać przeczytane **gazety** na makulaturę, możesz zrobić z nich papierową wiklinę. W ten sposób można stworzyć efektowne rzeźby, **pudełka**, wazony oraz wiele innych obiektów.
* Stare puszki po żywności można pomalować farbami lub ozdobić za pomocą **techniki decoupage**. Będą one ładnie wyglądały jako pojemniki na drobne przedmioty.
* Nie musisz kupować plastikowych pojemników do przechowywania - wykorzystaj do tego pudełka po butach. Ścianki można **obkleić ozdobnym papierem** lub pomalować.
* **Przepalone żarówki** to dobry materiał na niewielkie dekoracje wiszące. Po usunięciu żarnika można je wypełnić wybranymi przedmiotami - kamieniami, koralikami, płatkami kwiatów, i powiesić na przymocowanym sznurku.

## Zielone DIY

Rośliny dla wielu są niezbędnym elementem wystroju wnętrza. Aby pięknie się prezentowały, muszą być nie tylko zdrowe, ale i posadzone w estetycznym pojemniku. W przeciwieństwie do zwykłych, sklepowych doniczek, te **wykonane własnoręcznie metodą DIY** zrób to sam - nadadzą wnętrzu niebanalnego charakteru.

![Zielone DIY](/uploads/Zielone DIY.jpg "Zielone DIY")

Poniżej przedstawiono kilka inspiracji.

* **Metalowe puszki** - takie pojemniki wystarczy pomalować, dopasowując ich kolorystykę do wnętrza.
* **Nieużywane kubki lub filiżanki** - sukulenty będą bardzo dobrze się czuły oraz wyglądały w takiej doniczce.
* **Szklane słoiki** - te naczynia dobrze sprawdzą się w kuchni, do posadzenia ziół. Nie trzeba ich malować, przezroczyste będą przyciągały wzrok swoją oryginalnością.
* **Stara skrzynka na narzędzia** - pojemnik ten może zastąpić zwykłą skrzynkę na kwiaty. Będzie on dobrze wyglądał na tarasie, balkonie, lub w ogrodzie.

Ozdobą zyskującą na popularności jest tak zwany **“las w słoiku”**, czyli kompozycja z niewielkich roślin zamknięta w szklanym naczyniu. Taki miniaturowy ogródek łatwo wykonać samemu, co warto zrobić ze względu na jego niezwykły wygląd. **Dekorację DIY** można wykonać w dwóch wersjach - otwartej i zamkniętej, zależy to od rodzaju wykorzystywanych roślin. Instrukcje wykonania takiej dekoracji znajdziesz w Internecie.

![Las w słoiku](/uploads/Las w słoiku.jpg "Las w słoiku")

**Samodzielna dekoracja wnętrz** nie musi być trudnym zadaniem. Do wykonania ciekawych ozdób wystarczy tylko trochę chęci. Inspiracji w sieci nie brakuje, a z pomocą własnej wyobraźni łatwo można stworzyć coś niepowtarzalnego. **Dekoracje DIY** to świetny sposób na oszczędność, a ich tworzenie z pewnością przyniesie sporo satysfakcji.

## Dekoracje DIY do domu - FAQ

{% faqItem %}
{% faqQuestion %}
DIY - co to dokładnie jest?
{% endfaqQuestion %}

{% faqAnswer %}
DIY to sposób wykonywania wszelkiego rodzaju przedmiotów na własne potrzeby bez pomocy profesjonalistów. Wiąże się to zazwyczaj z jakimś twórczym hobby, takim jak szydełkowanie, malowanie, czy robienie na drutach. Jest to świetny sposób na rozwinięcie swojej kreatywności.
{% endfaqAnswer %}
{% endfaqItem %}

{% faqItem %}
{% faqQuestion %}
Co znaczy DIY?
{% endfaqQuestion %}

{% faqAnswer %}
DIY to skrót zapożyczony z języka angielskiego zwrotu _Do It Yourself,_ który oznacza “zrób to sam”. Termin ten obejmuje zarówno wykonywanie ozdób, jak i przedmiotów codziennego użytku, odzieży, a nawet kosmetyków.
{% endfaqAnswer %}
{% endfaqItem %}

{% faqItem %}
{% faqQuestion %}
Jak ozdobić pokój DIY?
{% endfaqQuestion %}

{% faqAnswer %}
Aby przystroić pomieszczenie, warto wykonać ozdoby zrób to sam DIY. Wiele inspiracji można znaleźć w Internecie lub w magazynach DIY. Ważne aby skomponowane dodatki odpowiednio ze sobą współgrały.
{% endfaqAnswer %}
{% endfaqItem %}