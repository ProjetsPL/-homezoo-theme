---
layout: post
date: 2019-12-03
toc: true
title: Farba do płytek - na czym polega malowanie płytek?
description: Malowanie płytek to świetny sposób na remont pomieszczenia. To proste
  rozwiązanie! Sprawdź, jaka farba do płytek sprawdzi się w twojej łazience lub kuchni
image: "/uploads/Farba do płytek - na czym polega malowanie płytek.jpg"

---
Kafelki, które wyglądały świetnie kilka lat temu, dzisiaj mogą okazać się nieestetyczne, niemodne lub po prostu nudne. Jednak ich kompletna wymiana często wiąże się ze sporymi kosztami i generalnym remontem kuchni lub łazienki. Można tego uniknąć, decydując się na ich przemalowanie. Odpowiednia farba do płytek w połączeniu z wybranymi dodatkami pozwoli przeprowadzić metamorfozę pomieszczenia nawet w ciągu jednego weekendu.

## Malowanie płytek - sposób na szybki remont

Płytki zazwyczaj są całkiem trwałym materiałem. Jednak w miarę ich użytkowania tracą one dawny blask. Kafle podłogowe wycierają się, a fugi tracą kolor. Gruntowna wymiana glazury może okazać się kosztowna i uciążliwa. Zazwyczaj oznacza to wynajęcie ekipy lub poświęcenie swoich dni wolnych na samodzielnie wykonanie remontu.

Dlatego pozostawienie starych kafelków i ich pomalowanie może być dobrym pomysłem na szybką i nieskomplikowaną metamorfozę pomieszczenia. Decydując się na takie rozwiązanie, nie musisz liczyć się z koniecznością ich skuwania i zrywania. Jest ono także atrakcyjne cenowo w porównaniu z dokładną modernizacją łazienki czy kuchni. Malowanie kafelek może okazać się także korzystne dla osób, które często zmieniają wystrój pomieszczeń. Farby do płytek można nakładać w wielu warstwach, wystarczy trzymać się zaleceń producentów.

Zmiana koloru płytek nie jest czynnością trudną i wcale nie wymaga wynajęcia specjalisty. Zabieg w całości można wykonać samodzielnie, a jedynym wymogiem jest odpowiednia farba do płytek i dobre przygotowanie. Nie są do tego potrzebne żadne skomplikowane narzędzia. Dodatkowo taka renowacja nie generuje hałasu - przez co nie będziesz musiał się martwić, że zakłócasz spokój sąsiadów. Po przemalowaniu kafelków nie będzie trzeba dużo sprzątać tak, jak dzieje się po ich wymianie. Cały proces jest stosunkowo prosty i szybki do wykonania - metamorfozę można skończyć nawet w jeden dzień, a maksymalnie w trzy. Czas jest uzależniony od ilości nakładanych warstw i tego, ile schną.

![Malowanie płytek - sposób na szybki remont](/uploads/Malowanie płytek - sposób na szybki remont.jpg "Malowanie płytek - sposób na szybki remont")

## Wybór farby do płytek

Asortyment farb przeznaczonych do czynności, jaką jest malowanie płytek, oferowany przez producentów jest stosunkowo niewielki. Na rynku dostępne są farby dwuskładnikowe, których zaletą jest brak konieczności gruntowania powierzchni przed malowaniem. Decydując się na farby jednoskładnikowe, należy pamiętać również o wyborze odpowiedniego gruntu.

Farba do płytek przeznaczona jest także do malowania metalu, szkła, betonu, tworzyw sztucznych oraz kamienia. Stosuje się następujące produkty:

* **Farby epoksydowe** - preparaty tego rodzaju są odporne na ścieranie oraz na działanie detergentów. Rozcieńcza się je wodą. Ogromną zaletą jest fakt, że nie generują nieprzyjemnego zapachu.
* **Farby alkidowo-uretanowe** - zwykle maluje się nimi metal, ale nadają się również do odświeżania kafli. Ich zaletą jest wysoka odporność na ścieranie, dlatego warto je wybrać do malowania płytek podłogowych.
* **Farby akrylowe do płytek** - są one przeznaczone typowo do kafelków. W przeciwieństwie do zwykłych farb akrylowych są one odporne na działanie wilgoci. Można nimi malować również szkło oraz metal.

Zwykłe farby stosowane do ścian nie nadają się do czynności, jaką jest malowanie płytek łazienkowych, czy kuchennych, ponieważ zwyczajnie spłynęłyby one z gładkiej powierzchni. Jednak po odpowiednim zagruntowaniu glazury można użyć zwykłych farb lateksowych lub olejnych. Należy jedynie pamiętać, żeby były one odporne na mycie, ponieważ płytki kładzione są zazwyczaj w miejscach o podwyższonej wilgotności.

Takie rozwiązanie może okazać się korzystne, jeżeli zależy ci na szerszej palecie kolorów. Niestety typowa farba do płytek ma mocno ograniczoną kolorystykę.

Należy mieć na uwadze, że inną farbę stosuje się do płytek podłogowych, a inną do tych położonych na ścianie. W przypadku podłogi powłoka powinna być wyjątkowo odporna na ścieranie. Natomiast kafelki ścienne, szczególnie te w prysznicu, wymagają farby wodoodpornej i niepodatnej na działanie detergentów. Dobierając produkt, warto się również zastanowić nad rodzajem wykończenia, jaki ma zapewnić farba do płytek. Powłoka satynowa jest bardziej elegancka, błyszcząca natomiast optycznie powiększy pomieszczenie.

![Wybór farby do płytek](/uploads/Wybór farby do płytek.jpg "Wybór farby do płytek")

## Jak prawidłowo wykonać malowanie kafelek?

Zmiana wystroju pomieszczenia za pomocą farby do płytek nie jest trudna, jednak, aby efekt był zadowalający, należy się do tego odpowiednio przygotować:

1. **Wszelkie ubytki w kafelkach należy uzupełnić**, aby powierzchnia do malowania była równa. Najlepiej do tego użyć silikonowego wypełniacza lub kleju.
2. **Płytki należy dokładnie umyć i odtłuścić** przeznaczonym do tego preparatem. Powierzchnia powinna być idealnie sucha.
3. **Stare silikony powinny zostać usunięte**. Po malowaniu należy je wymienić na świeże.
4. **Aby malowanie płytek było łatwiejsze, warto je zmatowić**. Wtedy farba do kafelek lub grunt będą miały większą przyczepność do powierzchni. Należy do tego użyć drobnoziarnistego papieru ściernego lub gąbki ściernej. Szczególnie ważne jest wykonanie tej czynności w miejscach o wysokiej wilgotności (prysznic) oraz na posadzce. Następnie kafelki powinno się odpylić.
5. **Jeżeli gruntujesz płytki, należy dobrać odpowiedni preparat do stosowanej farby**. Wystarczy nałożyć jedną lub dwie warstwy podkładu, zaczynając od fug.

Przed malowaniem należy zabezpieczyć wszystkie elementy, które nie będą pokryte farbą, czyli wyłączniki świateł, kontakty, umywalki. Wystarczy do tego zwykła taśma malarska.

## Malowanie - jakich działań wymaga farba do płytek?

Jeżeli powierzchnia została odpowiednio zabezpieczona, można zacząć malować kafelki. Czynność tę najlepiej wykonywać w suche i wietrzne dni. Jeżeli istnieje taka możliwość, warto otworzyć okno, aby uniknąć wdychania oparów oraz żeby farba do płytek szybciej wyschła. Substancję należy dokładnie wymieszać, ściśle trzymając się zaleceń producenta. Do nakładania produktu najlepiej używać wałków gąbkowych - pędzle pozostawią widoczne smugi. Istnieje również możliwość zastosowania metody natryskowej, jednak spośród wymienionych jest ona najtrudniejsza do wykonania. Taki sposób wymaga użycia specjalnych narzędzi.

Po pierwszym malowaniu powinno się odczekać 16-24 godzin. Po tym czasie można nałożyć drugą warstwę. W przypadku podłogi powinno się zastosować trzy powłoki. Najlepiej nakładać cienkie warstwy, w przypadku grubszych łatwiej o powstanie nierówności.

Jeżeli używasz farby epoksydowej, na koniec możesz zabezpieczyć całą powierzchnię za pomocą bezbarwnego lakieru. Płytki podłogowe można dodatkowo pokryć warstwą antypoślizgową. Po malowaniu należy pamiętać również o położeniu nowego silikonu w miejscach, z których usunięto stary.

Farby do płytek nabierają swoich właściwości przez długi czas od nałożenia. Mogą one dojrzewać nawet do 20 dni. Dlatego nie można ich myć ani wycierać od razu po wyschnięciu. W czasie utwardzania nawierzchni łatwo ją uszkodzić. Dlatego należy uważać, aby jej nie uderzyć, a w przypadku podłogi - żeby nic na nią nie upadło.

Możesz pomalować płytki na jeden, gładki kolor, ale nie jest to jedyna możliwość. Aby wykonać szachownicę, przed nałożeniem kolejnej warstwy zabezpiecz poszczególne płytki taśmą. Możesz także uzyskać bardziej skomplikowane wzory, wykorzystując szablony malarskie.

Jeżeli zależy ci na szybkim i bezproblemowym remoncie łazienki lub kuchni, pomalowanie kafelków może okazać się doskonałym rozwiązaniem. Nie wymaga to specjalnych nakładów finansowych, wystarczy zakup kilku odpowiednich materiałów, narzędzi i dobra farba do płytek ceramicznych. Jest to dobry pomysł na całkowitą odmianę charakteru pomieszczenia przy niewielkim wysiłku. Samodzielne przeprowadzenie takiej metamorfozy przyniesie sporo satysfakcji.