---
layout: post
date: 2019-12-03
toc: true
title: Farba do mebli - jak pomalować meble w szybki sposób?
description: Farba do mebli to coraz częściej wybierany sposób na odświeżenie pomieszczenia.
  Jak pomalować meble, aby efekt był zadowalający? Wystarczy kilka wskazówek!
image: "/uploads/Farba do mebli - jak pomalować meble w szybki sposób.jpg"

---
Mebli, które się znudziły lub wyszły z mody, wcale nie trzeba wymieniać na nowe - czasem wystarczy ich renowacja. Dobrym pomysłem na odświeżenie wnętrza jest pomalowanie elementów wyposażenia na nowy kolor. Farba do mebli może wydobyć drzemiący w nich potencjał i całkowicie odmienić charakter pomieszczenia. Jednak, aby efekt takiej metamorfozy nie okazał się rozczarowaniem, ważny jest dobór właściwego produktu.

## Farby do mebli - rodzaje

![](/uploads/Farby do mebli - rodzaje.jpg)

Producenci posiadają w swej ofercie różne farby do mebli, za pomocą których można je odświeżyć. Jednak wśród dostępnych produktów nie każdy nadaje się do wszystkich powierzchni. Zastanawiając się, czym pomalować meble, warto pomyśleć, na jakim efekcie najbardziej ci zależy. Na rynku istnieje wiele rodzajów farb.

* **Emalie akrylowe** - ich spoiwem jest żywica akrylowa a rozcieńczalnikiem woda. Dzięki temu nie wydzielają dużo zapachu i szybko schną. Dają matowe, półmatowe lub błyszczące wykończenie. Są mało odporne na uszkodzenia mechaniczne, ale mogą wytrzymać trudne warunki pogodowe oraz promieniowanie UV. Dzięki temu z biegiem lat meble nie zmienią koloru. Taka farba do mebli nadaje się do elementów pokrytych okleiną.
* **Farby ftalowe (alkidowe)** - podstawą ich składu są żywice alkidowe i oleje, co czyni je odpornymi na czynniki zewnętrzne. Powierzchnie nimi pokryte wytrzymają uszkodzenia mechaniczne, działanie wody i temperatury. Ich największą wadą jest ciężki zapach podczas malowania.
* **Farby kredowe** - składają się z wody, proszku kredowego oraz pigmentu. Dzięki prostocie składu są łatwe do samodzielnego wykonania. Dają matowe wykończenie, szybko schną i nie wydzielają ostrego zapachu. Są ekologiczne i nadają się do mebli dziecięcych. Ponieważ taka farba do mebli jest mało odporna na uszkodzenia i czynniki zewnętrzne, warto ją zabezpieczyć lakierem lub woskiem. Ten rodzaj jest często wykorzystywany przy wykonywaniu efektu przetarcia.
* **Lakiery i lakierobejce** - jeśli pożądanym efektem jest podkreślenie słoi, sprawdzi się w tym lakier. Lakierobejca nada meblowi kolor, zachowując jednocześnie naturalny rysunek drewna. W zależności od typu lakieru lub lakierobejcy można uzyskać matowe, satynowe lub błyszczące wykończenie. Lakiery wodorozcieńczalne mają słaby zapach i szybko schną, ale są mało odporne na zarysowania. Alternatywą są lakiery poliuretanowe, jednak te mają tendencję do ciemnienia.
* **Farby renowacyjne** - ten typ farb jest przeznaczony specjalnie do odnawiania mebli. Nadaje się on do drewna, laminatu, sklejki, jak i płytek ceramicznych. Takie farby do mebli odznaczają się odpornością na wszelkie uszkodzenia. Ich wadą jest długi czas schnięcia (do 12 godzin) w połączeniu z koniecznością nałożenia 2-3 warstw.
* **Farby tablicowe** - pomalowana nimi powierzchnia nadaje się do pisania kredą oraz zmywania na sucho i mokro. Sprawdzają się w przypadku mebli dziecięcych, np. na blat stolika lub drzwi szafy, po których można wówczas rysować.

## Jak pomalować meble? Zadbaj o odpowiednie przygotowanie

Przed przystąpieniem do malowania mebla należy go właściwie do tego przygotować. Wszystkie szuflady powinny zostać wyjęte, a gałki, uchwyty i zawiasy odkręcone. Powierzchnia powinna być zmatowiona, sucha i odpylona. Do szlifowania należy użyć papieru ściernego o odpowiedniej grubości. Wygodna w użyciu będzie gąbka ścierna.

Przed pokryciem powierzchni preparatem, jakim jest farba do mebli, warto pozbyć się z niej wszystkich rys i wgłębień. Świeżo nałożone farby do mebli mogłyby podkreślić takie defekty, dając nieestetyczne wykończenie. Płytkie rysy można zeszlifować, a te głębsze wypełnić kitem do drewna.

Po wygładzeniu powierzchni należy ją odpylić, przecierając wilgotną szmatką. Niektóre rodzaje powierzchni, szczególnie drewnianych, przed malowaniem wymagają użycia farby podkładowej. Zastosowanie podkładu jest uzależnione także od rodzaju stosowanego środka - wymagają tego np. emalie akrylowe.

## Farba do mebli - dobry sposób na metamorfozę

Do malowania mebli należy użyć wałka z krótkim włosiem. W przypadku trudno dostępnych miejsc można wykorzystać pędzel. Aby powłoka była trwała, a rezultaty zadowalające, należy pamiętać o nałożeniu kilku, przynajmniej dwóch warstw. Ważną kwestią jest odczekanie odpowiedniej ilości czasu pomiędzy kolejnymi malowaniami. Aby uzyskać lepszą przyczepność farby, kolejne, wysuszone powierzchnie można dodatkowo zmatowić za pomocą papieru ściernego.

Efekt oraz jego trwałość zależy głównie od zastosowanej farby do mebli, odpowiednio dobranej do przeznaczenia. Meble takie, jak komody, półki pod telewizor, czy kredensy są mało eksploatowane. Dlatego można do nich dobrać farby mniej trwałe - akrylowe, czy kredowe. Elementy wyposażenia znajdujące się w ogrodzie, kuchni, czy pokoju dziecięcym wymagają bardziej odpornych powierzchni. Tu sprawdzi się farba do mebli odporna na uszkodzenia mechaniczne.

![](/uploads/Farba do mebli - dobry sposób na metamorfozę.jpg)

Jeżeli odświeżany mebel będzie stał w pokoju dziecięcym, należy zadbać, aby stosowany do niego produkt był bezpieczny. W przypadku, gdy nałożona powłoka wydziela ostry zapach, mebel należy dokładnie wywietrzyć przed wstawieniem go do pokoju.

Oprócz zastosowania farby do mebli warto również zadbać o szczegóły. Zniszczone uchwyty można wymienić na nowe. Dobrze dobrane elementy tego typu mogą odmienić styl mebla i będą dodatkową ozdobą wnętrza. Ciekawym pomysłem jest wybór uchwytów w kolorze kontrastującym z odcieniem farby - ożywi to pomieszczenie.

Przy doborze farby do malowania warto zastanowić się nad tym, jaki efekt wykończenia będzie najkorzystniejszy dla pomieszczenia. Jasne, błyszczące powierzchnie optycznie powiększą wnętrze. Matowe natomiast kojarzą się z prostotą i elegancją.

Jeżeli odnawiasz mebel wykonany jest z drewna warto zachować jego oryginalny rysunek. Wtedy powierzchnię wystarczy polakierować. Interesującym rozwiązaniem jest także połączenie dwóch faktur - część mebla pomalować na wybrany kolor za pomocą farby do mebli drewnianych, a część zachować w oryginalnym wzorze.

## Biała farba do mebli - kolor uniwersalny

Meble pokryte okleiną, to element wyposażenia wielu mieszkań. Mimo, że wyszły one z mody, wciąż mogą odznaczać się ciekawą formą. Oryginalna kolorystyka takich mebli to często ciemne lub pomarańczowe brązy. Takie barwy stały się już niemodne, ponieważ nadają pomieszczeniom ciężkiego charakteru. Dlatego decydując się na metamorfozę mebli, warto wybierać jasne barwy. Biały kolor jest najbardziej uniwersalny. Zaletą białego wystroju jest także optyczne powiększenie pomieszczenia.

![](/uploads/Biała farba do mebli - kolor uniwersalny.jpg)

Jasne odcienie pasują do wielu aranżacji, w tym do stylu nowoczesnego, który obecnie dominuje w wielu wnętrzach. Decydując się na wystrój w takiej aranżacji, warto z bielą połączyć odcienie szarości.

Jeżeli wnętrza w nowoczesnym stylu są dla ciebie zbyt chłodne, nie musisz wcale rezygnować z estetycznej bieli. Warto zainspirować się stylem prowansalskim, który jest o wiele bardziej przytulny. Ponadto taki rodzaj wystroju wnętrza sprzyja meblom odnawianym. Styl ten faworyzuje meble przecierane - taki efekt można uzyskać, stosując farbę kredową.

Nawet najlepsza farba do mebli nie jest w stanie dokładnie zamaskować powierzchni tylko jedną warstwą. Dlatego malując ciemne meble na jasny kolor, należy pamiętać o nałożeniu przynajmniej trzech warstw. Ich niedostateczna ilość spowoduje przebijanie ciemnego koloru od spodu.

Jeżeli zależy ci na efekcie przetarcia, wybierz ciemny kolor pierwszej warstwy. Kolejne powłoki trzeba nałożyć w jasnej barwie. Po wyschnięciu farby wystarczy wykonać przecierki za pomocą papieru ściernego, aby wyeksponować spodnią warstwę.

Pomalowanie starego mebla to świetny sposób na nadanie mu zupełnie nowego, atrakcyjnego wyglądu. Warto zdecydować się na taki krok, gdy chcesz odświeżyć wystrój pomieszczenia bez konieczności kupowania nowych mebli. Tego typu rozwiązanie jest oszczędne i szybkie.