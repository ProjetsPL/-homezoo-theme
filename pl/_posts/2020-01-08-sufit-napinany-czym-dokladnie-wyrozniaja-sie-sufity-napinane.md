---
layout: post
date: 2020-01-08
toc: true
title: Sufit napinany - czym dokładnie wyróżniają się sufity napinane?
description: Sufit napinany to dobra alternatywa dla regipsów. Może on ukryć wady
  sufitu właściwego i obniżyć strop. Warto wziąć sufit napinany pod uwagę przy remoncie.
image: "/uploads/sufit-napinany.jpg"
promoted: false
update_date: 2020-02-05
intro: Często zdarza się, że naprawa zniszczonego stropu jest zbyt pracochłonna i
  kosztowna. Popularnym rozwiązaniem są sufity podwieszane. Taka metoda skutecznie
  zakrywa wszelkie mankamenty. Znacznie lżejszym i szybszym sposobem jest sufit napinany.
  Zamiast stosowania regipsów, nieestetyczną powierzchnię zakrywa się płachtą wykonaną
  z tworzywa lub tkaniny. Jeżeli w pomieszczeniu znajduje się mało atrakcyjny strop,
  warto rozważyć taką metodę.

---
## Czym jest sufit napinany?

Sufit napinany nie jest wcale nowością. Metoda ta określana jest zaliczana do najstarszych sposobów na wykończenie stropu. Podwieszanie **tkaniny pod sufitem** to rozwiązanie, które pojawiało się w wielu krajach na przestrzeni wieków. W starożytnym Rzymie używano jedwabiu, w Egipcie lnu, a w Armenii bawełny. Idealnie równą powierzchnię uzyskiwano poprzez zawieszenie mokrej tkaniny, która wysychając, zmniejszała swoją objętość i napinała się.

Sufity napinane z czasem stały się rzadkością, by powrócić dopiero w XX wieku. Współcześnie do tego typu wykończeń najczęściej stosowane są płachty **wykonane z PCV**. Montuje się je na specjalnych listwach przymocowanych do ściany. Istnieje wiele wzorów, które można dopasować do stylu pomieszczenia. Najczęściej wybierane sufity napinane to:

{:.list}

* **Sufit 3D** - na tkaninie nadrukowuje się obraz 3D, który sprawia **wrażenie głębi**. Najczęściej stosuje się zdjęcia wody, kosmosu lub nieba. Jest to bardzo efektowne rozwiązanie, które pasuje do nowoczesnych wystrojów.

{% fig %}
![Sufit 3D](/uploads/sufit-3D.jpg "Sufit 3D")
{% endfig %}

{:.list}

* **Sufit lustrzany** - powierzchnia materiału odbija światło jak lustro. Taki sufit napinany można wykonać w dowolnym kolorze. Najlepiej sprawdza się w **wystrojach luksusowych**, wzorowanych na styl pałacowy.
* **Sufit matowy** - wykonany z materiału, który nie odbija światła. Dostępne są w różnych kolorach, jednak najczęściej wybierana jest biel, która pasuje do większości wystrojów.

## Kiedy warto wybrać sufit napinany?

Sufit napinany to dobre rozwiązanie wszędzie tam, gdzie strop wymaga **maskowania**. Nieestetyczne wykończenie i zewnętrzne rury mogą z powodzeniem zostać przykryte tkaniną.

{:.distinction.distinction-warning}
Takie rozwiązanie znacznie **obniża strop**, dlatego nie nadaje się do niskich pomieszczeń. Znajdzie natomiast zastosowanie w kamienicach oraz wszystkich pomieszczeniach o wysokich ścianach.

{% fig %}
![Kiedy warto wybrać sufit napinany?](/uploads/kiedy-warto-wybrac-sufit-napinany.jpg "Kiedy warto wybrać sufit napinany?")
{% endfig %}

### Sufit napinany - zalety

Do głównych zalet tego rodzaju **wykończenia sufitu** zalicza się przede wszystkim szybkość montażu. Pozostałe korzyści z takiego rozwiązania to:

{:.list.list-positive}

* **Trwałość** - sufity napinane charakteryzują się sporą odpornością mechaniczną. Dzięki temu jest to jedno z najbardziej wytrzymałych sposobów wykończenia sufitu. Trwałość takich sufitów to zazwyczaj kilkadziesiąt lat - producenci dają gwarancję na dziesięć.
* **Idealny wygląd** - sufit napinany pozwala na uzyskanie idealnie gładkiej powierzchni. Nie jest to możliwe w przypadku tradycyjnych wykończeń. Producenci oferują szeroki wybór wzorów z opcją **personalizacji**. Można uzyskać zarówno jednolite powierzchnie, jak i nadruki 3D w wybranym wzorze. Ponadto sufity napinane można również uformować w dowolny kształt, jeżeli równa płaszczyzna nie jest pożądana.
* **Wytrzymałość** - tkaniny, z których wykonuje się sufity napinane, są odporne na wilgoć, ogień oraz kurz. Dobrze wykonany sufit napinany jest wodoszczelny - w razie przecieku z piętra wyżej tkanina **nie przepuści wody**. Producenci utrzymują, że w zależności od konstrukcji są one w stanie utrzymać do 100 litrów wody. Materiały, z których wykonuje się sufity są także **odporne na ogień.**
* **Izolacja akustyczna** - sufit napinany wykonany z folii perforowanej jest w stanie bardzo dobrze wyciszyć pomieszczenie. Jest to przydatne zarówno w dużych salach wykładowych, jak i w prywatnych mieszkaniach, szczególnie w sypialniach.
* **Łatwość utrzymania czystości** - zazwyczaj sufity napinane nie wymagają szczególnej uwagi. Można je odkurzać, a konstrukcja pozwala na jej zdjęcie , przykładowo w celu konserwacji rur znajdujących się nad sufitem.

{% fig %}
![Sufit napinany - zalety](/uploads/sufit-napinany-zalety.jpg "Sufit napinany - zalety")
{% endfig %}

### Sufit napinany - wady

Oprócz wymienionych zalet, sufity napinane mają też pewne wady. Konieczne jest ich rozważenie, aby mieć świadomość ograniczeń związanych z tą metodą.

{:.list.list-negative}

* **Problem z wymiarami** - pomimo faktu, że sufity napinane są wszechstronne, nie można ich zamontować w każdym rodzaju pomieszczeń. Jeżeli pokój ma niestandardowe wymiary, dużo wnęk i uskoków, równe rozciągnięcie tkaniny może być trudne. Mimo że można **dopasować listwy** do takich warunków, koszty wykonania mogą w tym przypadku znacznie wzrosnąć. Dodatkowo maksymalny rozmiar tkaniny to 5 metrów. W przypadku większych powierzchni trzeba zastosować dwie płachty, co sprawi, że powierzchnia nie będzie odpowiednio równa.
* **Opcje oświetlenia** - sufit napinany wymaga oświetlenia o mocy nieprzekraczającej 40 W. Dodatkowo elementy lamp muszą być zabezpieczone przed nagrzewaniem. Mogłoby to odbarwiać materiał.
* **Wysoka cena** - cena najzwyklejszego sufitu podwieszanego to ponad **70 złotych za metr**. Koszty wzrastają wraz z personalizacją projektu, wykonaniem nadruków, czy dostosowaniem go do nietypowych pomieszczeń.

**Sufit napinany może być lepszym rozwiązaniem niż podwieszany.** Jego montaż jest szybszy, wymaga mniejszej ilości materiałów i jest mniej pracochłonny. Jednak w przeciwieństwie do tego z regipsów, sufit napinany powinien być zakładany przez ekipę specjalistów. Materiał łatwo uszkodzić w przypadku samodzielnego montażu.

## Sufit napinany - jak wygląda montaż?

Sufity napinane nie wymagają przygotowania sufitu właściwego. Ważne jedynie, aby w żaden sposób się on nie osypywał. Jednak ściany, na których będą montowane listwy, wymagają wyrównania. Z pomieszczenia nie trzeba natomiast wynosić mebli - pokój wystarczy jedynie **nagrzać do odpowiedniej temperatury**. Minimalna temperatura wynosi 18°C, a najlepsza - 40°C. Przed rozłożeniem sam sufit z folii PCV zostaje podgrzany do 60-70°C. Tkanina poliestrowa nie wymaga nagrzewania.

Przed zawieszeniem materiał zostaje przymocowany do narożników za pomocą specjalnych klamer. Sufit z PCV jest następnie w dalszym ciągu nagrzewany i przypinany do listew zamontowanych na ścianach. Pod wpływem ciepła zmniejsza objętość i **napina się**, tworząc równą, płaską powierzchnię. Po zakończonym montażu należy zamaskować szczeliny między listwami a ścianami. Służą do tego specjalne maskownice.

{% fig %}
![Sufit napinany - jak wygląda montaż?](/uploads/sufit-napinany-jak-wyglada-montaz-1.jpg "Sufit napinany - jak wygląda montaż?")
{% endfig %}

## Ile kosztuje sufit napinany?

Cena tego typu wykończenia zależy od wielu czynników. Najważniejszym z nich jest sam metraż pomieszczenia. Ważne jest także, czy ma ono nietypowy kształt, jakieś załamania czy wnęki - wszelkie trudności zwiększą koszty montażu. Cenę kształtują również **względy indywidualne** - zastosowany materiał (PCV czy poliester), wybrany wzór, wykonanie nadruku. Istotną kwestią jest także dobór oświetlenia - można wybrać listwy LED, jak i tradycyjną lampę, dostosowaną do takiego sufitu.

Wszystkie wspomniane aspekty sprawiają, że cena wykonania takiego projektu jest kwestią indywidualną. Stawki podawane za metr to średnio **100-200 złotych**, jednak należy wliczyć w to pozostałe czynniki, które na pewno podniosą cenę.

{:.distinction.distinction-information}
**Sufit napinany** jest o wiele droższy niż sufity podwieszane z płyt regipsowych. Mimo to warto rozważyć takie rozwiązanie, choćby ze względu na jego wyjątkową trwałość.

Tego typu rozwiązanie znacznie różni się od tradycyjnych metod wykończenia sufitów. Taki strop jest przede wszystkim bardzo dekoracyjny. Szeroki wybór wzorów pozwoli na uzyskanie efektu, który na każdym zrobi spore wrażenie. Biorąc pod uwagę ilość zalet takiego rozwiązania, sufity napinane mogą być warte swojej ceny.

## Sufit napinany - FAQ

{% faqItem %}
{% faqQuestion %}
Sufit napinany - jak zrobić samemu taką konstrukcję?
{% endfaqQuestion %}

{% faqAnswer %}
Najlepiej powierzyć wykonanie takiej konstrukcji specjalistom, którzy dysponują odpowiednim sprzętem. Można wtedy mieć pewność, że sufit napinany na pewno będzie wyglądał estetycznie. Samodzielny montaż wiąże się z ryzykiem uszkodzenia materiałów.
{% endfaqAnswer %}
{% endfaqItem %}

{% faqItem %}
{% faqQuestion %}
Sufit napinany - ile kosztuje?
{% endfaqQuestion %}

{% faqAnswer %}
Cena za metr kwadratowy rozpoczyna się już na poziomie 70 złotych. Standardowo sufity napinane kosztują około 100 złotych za metr kwadratowy. Tkanina z nadrukiem to koszt około 200 zł za metr.
{% endfaqAnswer %}
{% endfaqItem %}

{% faqItem %}
{% faqQuestion %}
Sufit napinany - co to jest?
{% endfaqQuestion %}

{% faqAnswer %}
Sufit napinany to rodzaj wykończenia sufitu, który polega na zamontowaniu specjalnej membrany tuż pod sufitem właściwym. Pozwala to na maskowanie mankamentów sufitu takich jak wystające rury lub nieestetyczny tynk.
{% endfaqAnswer %}
{% endfaqItem %}
