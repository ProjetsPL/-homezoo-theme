---
layout: post
date: 2020-07-31
main_keywords:
- małe mieszkanie
- jak urządzić małe mieszkanie
- aranżacja małych wnętrz
- małe mieszkanie inspiracje
- aranżacje małych mieszkań
- projekty małych mieszkań
- małe mieszkanie aranżacje
toc: true
promoted: false
update_date: 2020-07-31
title: 6 Błędów, Których Warto Unikać, Urządzając Małe Mieszkanie
description: "Kupiłeś małe mieszkanie? \U0001F3E0 Aranżacja małych wnętrz bywa wymagająca.
  ➡️ Sprawdź najczęściej popełniane błędy i skutecznie ich unikaj."
intro: 'Zaczynasz dorosłe życie i chcesz szybko się usamodzielnić? Dobrym rozwiązaniem
  jest w tym przypadku małe mieszkanie - idealne na start dla singla lub pary bez
  dzieci. Zazwyczaj jednak powstaje pytanie: jak urządzić małe mieszkanie, aby było
  ono funkcjonalne i komfortowe do zamieszkania? Wiele osób na tym etapie popełnia
  kluczowe błędy. Przedstawiamy najczęstsze, abyś mógł bez kłopotu ich uniknąć.'
image: "/uploads/male-mieszkanie-bledy-podczas-jego-urzadzania.jpg"
related_products: []

belongs_to_hub: true
categories: "balkony"

products_quantity: 10
products_category:
products_tags: 
property:
property_value: 

---
## Tych błędów unikaj, urządzając małe mieszkanie

Na etapie projektowania wnętrza małego mieszkania można popełnić szereg błędów. Jedne z nich będą ledwo zauważalne, inne sprawią, że codzienny powrót do domu po pracy może być dla Ciebie prawdziwym koszmarem. Jeżeli ta wizja nie przypadła Ci do gustu, pamiętaj - w walce najważniejsze jest poznanie swojego przeciwnika. Podobnie jest w tym przypadku. **Jeżeli na samym początku przeanalizujesz błędy, jakie mogą pojawić się w trakcie wykończenia, będziesz w stanie działać tak, aby ich uniknąć.**

### Źle dopasowane oświetlenie

Nieprawidłowo dopasowane oświetlenie to częsty problem, nie tylko, jeżeli chodzi o małe mieszkania, ale także większe wnętrza. Brak dostępu do naturalnego światła, zbyt mała liczba źródeł światła sztucznego lub ich błędne rozplanowanie - **kłopot ten dotyczy prawie 30% całego społeczeństwa**. Skąd biorą się tego typu trudności?

Żeby dobrze oszacować ilość punktów świetlnych, trzeba dokładnie przeanalizować cały projekt. **Oświetlenie ma pomagać podczas codziennych czynności.** Musisz więc wiedzieć, gdzie będziesz przygotowywać posiłki, a w którym miejscu czytać książkę, aby dobrać odpowiednią lampę lub w ogóle pomyśleć, żeby ją tam umieścić.

**Błędy związane z rozplanowaniem oświetlenia pojawiają się, ponieważ na tym etapie bardzo mało osób myśli całościowo.** Zamiast tego przyjmowane są ogólne schematy: główna lampa wisząca na środku pomieszczenia, oświetlenie na ścianie. Tymczasem małe mieszkanie pod kątem wykończenia bywa zwykle nietypowe, a poszczególne elementy wyposażenia nie zawsze znajdują się w oczywistych punktach. W ten sposób bardzo łatwo nieświadomie wpaść w pułapkę.

{% fig %}
![Małe mieszkanie źle dopasowane oświetlenie](/uploads/male-mieszkanie-zle-oswietlenie.jpg "Małe mieszkanie źle dopasowane oświetlenie")
{% endfig %}

### Zbyt duże meble lub... za dużo mebli

Małe mieszkanie bywa kłopotliwe do urządzenia ze względu na trudność oszacowania, jak duże meble będą do niego odpowiednie. **Wiele osób także zastanawia się, czy wszystkie elementy wyposażenie zmieszczą się w nim - i co najważniejsze, jak będą wyglądać.**

Jedno jest pewne, decydując się na niewielkich rozmiarów kawalerkę, bardzo często trzeba zapomnieć o ogromnym wypoczynku, na którym mógłbyś spędzać czas w asyście ulubionych seriali. Znacznie bardziej funkcjonalna będzie w tym przypadku niewielkich rozmiarów, **stylowa kanapa lub mniejszy narożnik**.

{% fig %}
![Zbyt duże meble lub... za dużo mebli](/uploads/male-mieszkanie-zbyt-duze-meble.jpg "Zbyt duże meble lub... za dużo mebli")
{% endfig %}

{% fig %}
![Małe mieszkanie meble](/uploads/male-mieszkanie-za-duze-meble.jpg "Małe mieszkanie meble")
{% endfig %}

Zamiast wolnostojących mebli możesz wybrać **projektowane i wykonywane na zamówienie meble zabudowane**. Pozwalają one oszczędzić nieco miejsca. Często także prezentują się zdecydowanie lepiej.

{:.distinction.distinction-warning}
Nie zawsze problemem jest wielkość mebli, a ich ilość. Pamiętaj, że małe mieszkania nie mają aż tyle przestrzeni, aby wstawiać do nich dowolne wyposażenie. W ten sposób bardzo szybko je zagracisz - a przecież nie o to chodzi.

Zastanów się, co jest Ci naprawdę niezbędne. **Wybieraj dodatki tak, aby uzupełniały się, tworząc spójną, ale nie przekolorowaną przestrzeń.** W ten sposób uzyskasz ład i funkcjonalność wnętrza.

{% fig %}
![Małe mieszkanie za dużo mebli](/uploads/male-mieszkanie-za-duzo-rzeczy.jpg "Małe mieszkanie za dużo mebli")
{% endfig %}

### Brak miejsca do przechowywania

Projekty małych mieszkań wymagają sporej uwagi właśnie ze względu na konieczność uwzględnienia **przestrzeni do przechowywania**. Niestety, jeżeli sam urządzasz małe mieszkanie - możesz o tym zapomnieć, podobnie jak wiele innych osób.

**Aranżacja małych wnętrz powinna uwzględniać sprytne i funkcjonalne systemy szaf lub komód.** Doskonale, jeżeli małe mieszkanie posiada wnęki. Chociaż na pierwszy rzut oka psują one plan pomieszczenia, w tym przypadku mogą okazać się niezwykle pomocne. We wnęce bez problemu stworzysz szafę zabudową. Nawet jeżeli nie będzie ona bardzo duża, to zmieścisz w niej przynajmniej część wyposażenia.

{% fig %}
![Małe mieszkanie brak miejsca do przechowywania](/uploads/male-mieszkanie-brak-miejsca-do-przechowywania.jpg "Małe mieszkanie brak miejsca do przechowywania")
{% endfig %}

{% fig %}
![Małe mieszkanie szafy zabudowane](/uploads/male-mieszkanie-szafy-zabudowane.jpg "Małe mieszkanie szafy zabudowane")
{% endfig %}

Nie masz na nie miejsca? Możesz poradzić sobie w inny sposób. Część rzeczy można przechowywać w niektórych elementach wyposażenia. Doskonałym przykładem są pufy, które z jednej strony wykorzystasz do siedzenia, a z drugiej - schowasz w nich zapasową pościel, ręczniki lub czapki i szaliki na zimę. Na rynku dostępne są takie **stoliki kawowe z szufladami**. Możesz wykorzystać je na gromadzenie płyt, książek, czy gadżetów elektronicznych.

### Mnogość stylów, faktur i kolorów

Małe mieszkanie nie lubi chaosu, dlatego stosowanie wielu stylów, faktur lub kolorów nie sprawdzi się w tym przypadku. **Warto przed rozpoczęciem urządzania zastanowić się, jaki ma być motyw przewodni wnętrz**. Pomieszanie ze sobą mocnych barw daje wrażenie nadmiaru. Wchodząc do mieszkania, nie będziesz wiedział, na czym się skupić. To, poza tym, że nie wygląda zbyt dobrze, może wpływać także negatywne na Twoje samopoczucie.

{:.distinction.distinction-information}
Pomieszanie różnych elementów wyposażenia może sprawdzić się w wyjątkowych sytuacjach np. kiedy urządzasz mieszkanie w stylu vintage. Ten charakteryzuje się zestawieniem inspiracji z różnych nurtów. Nie jest jednak zbytnio polecany do małych wnętrz.

{% fig %}
![Małe mieszkanie mnogość stylów, faktur i kolorów](/uploads/male-mieszkanie-pomieszane-style.jpg "Małe mieszkanie mnogość stylów, faktur i kolorów")
{% endfig %}

{% fig %}
![Małe mieszkanie Vintage](/uploads/male-mieszkanie-rozne-style.jpg "Małe mieszkanie Vintage")
{% endfig %}

### Wzorowanie się na katalogowych aranżacjach

**Projekty małych mieszkań doskonale prezentują się w katalogach sprzedażowych**. Trzeba jednak pamiętać, że często mają one niewiele wspólnego z tym, jak będzie to wyglądać w Twoim mieszkaniu. Wystarczy niewielka różnica w metrażu, czy układzie, aby taka aranżacja małych wnętrza wyglądała zupełnie inaczej - nie zawsze lepiej.

Dlatego właśnie **nie powinieneś przekładać wszystkiego 1:1 na swoje wnętrze**. Inspiruj się pomysłami specjalistów, jednak niech nie będzie to dla Ciebie wyznacznik, którego pod ważnym pozorem nie zmienisz.

{:.distinction.distinction-information}
Bardzo dobrym pomysłem może okazać się wybór kilku lub kilkunastu projektów, które podobają Ci się najbardziej, a później ich analiza. Postaraj się w każdym wyszukać coś, co podoba Ci się najbardziej, a także kilka negatywów. Na zasadzie prób i błędów zestawiaj ze sobą poszczególne przedmioty. W ten sposób możesz stworzyć swój unikalny projekt, który będzie doskonale pasował do wnętrza.

### Przesadny ład

Czy wchodząc do niektórych mieszkań, masz wrażenie, że **wnętrze jest wyjątkowo sterylne** - meble w rzędzie pod ścianą, pusta przestrzeń na środku? To nie wygląda dobrze - podobnie, jak i przesadny nadmiar. Ponadto zostawiając dużo wolnego miejsca na środku, marnujesz przestrzeń, która mogłaby być funkcjonalnie zagospodarowana.

{:.distinction.distinction-information}
Jeżeli nie masz pomysłu na urządzenie centralnej części małego mieszkania, zacznij od ustawienia kanapy na środku. Może to być punkt wyjścia dla dalszych zmian.

## Jak urządzić małe mieszkanie - samodzielnie, czy z projektantem?

Nowe mieszkanie wymaga rozplanowania wszystkiego od podstaw. Na tym etapie nie trudno popełnić błędy, które mogą przekładać się na zdecydowanie mniejszy komfort późniejszego użytkowania. Oczywiście **można zaplanować wszystko, korzystając z inspiracji internetowych, czy katalogowych**. To wymaga jednak sporej uwagi i pochłania dużo czasu. Zestawienie odpowiednich mebli, dodatków i materiałów wykończenia bywa w niektórych przypadkach kłopotliwe nawet dla specjalisty. Właśnie z tego względu wiele osób rozważa zatrudnienie projektanta wnętrz.

**Dzięki nowoczesnym programom graficznym specjalista będzie w stanie przygotować nie tylko szkic projektu, ale także wizualizację**, dzięki której wyobrazisz sobie, jak może wyglądać konkretne wnętrze i wprowadzisz zmiany bez konieczności ingerencji realnie w mieszkaniu.

Zastanawiasz się, ile będziesz musiał zapłacić za usługę projektanta? Wszystko zależy od tego, jak duży i skomplikowany jest projekt. Kompleksowa usługa wraz z nadzorem podczas prac to zwykle kwota zamykająca się w przedziale **2500-5000 złotych**. Może być ona jednak wyższa, jeżeli masz specjalne życzenia co do niestandardowych rozwiązań.

{% fig %}
![Jak urządzić małe mieszkanie - samodzielnie, czy z projektantem?](/uploads/male-mieszkanie-projekt-projektant.jpg "Jak urządzić małe mieszkanie - samodzielnie, czy z projektantem?")
{% endfig %}

## Skąd czerpać pomysły na małe mieszkanie?

**Największą kopalnią wiedzy, jeżeli chodzi o pomysły na urządzanie mieszkania, jest Internet.** Znajdziesz wiele stron i blogów poświęconych temu tematowi. Część z nich prowadzona jest przez osoby, które hobbystycznie zajmują się remontami i wykończeniem wnętrz.

Na rynku nie brakuje czasopism wnętrzarskich, gdzie można podglądać projekty znanych specjalistów do spraw aranżacji mieszkań. **Popularne w ostatnich latach są również programy telewizyjne, skąd możesz czerpać wiele, ciekawych pomysłów.**

{:.distinction.distinction-information} 

Szukasz pomysłu na małe mieszkanie? Udaj się do lokalnych sklepów meblowych. Dobrym pomysłem jest także wycieczka do IKEA, gdzie będziesz mógł podglądać gotowe aranżacje na ekspozycji.

{% fig %}
![Skąd czerpać pomysły na małe mieszkanie?](/uploads/male-mieszkanie-pomysly-na-aranzacje.jpg "Skąd czerpać pomysły na małe mieszkanie?")
{% endfig %}

Pamiętaj, że podczas urządzania **oprócz estetyki liczy się również wymiar praktyczny**. Nawet najpiękniejsze mieszkanie, jeżeli nie będzie funkcjonalne - nie zadowoli Cię podczas codziennego użytkowania. Dlatego zwróć dokładną uwagę na to, jakie elementy wyposażenia wybierasz, aby uniknąć najczęstszych błędów i rozczarowania.