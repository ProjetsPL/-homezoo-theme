---
layout: post
date: 2020-08-15
main_keywords:
- 'stół wigilijny '
- dekoracje stołu
- wigilijny stół
- dekoracja stołu wigilijnego
- stół wigilijny dekoracje
toc: true
promoted: false
update_date: 2020-08-15
title: " Dekoracja Stołu Wigilijnego. 11 Pomysłów na Stół Wigilijny"
description: "Szukasz pomysłu jak ozdobić swój stół wigilijny? \U0001F384 Sprawdź,
  jakie dekoracje stołu będą najmodniejsze w tym roku. ➡️ Zainspiruj się i działaj."
intro: Święta już niebawem - więc to najwyższy czas, aby zastanowić się, jak powinien
  wyglądać Twój stół wigilijny. Możesz postawić na klasykę lub wybrać nieco nowocześniejsze
  dekoracje stołu, które z pewnością zaskoczą całą rodzinę. Przygotowaliśmy kilkanaście
  ciekawych propozycji na wigilijnyh stół, dzięki którym możesz zainspirować się do
  stworzenia własnych stylizacji.
image: "/uploads/stol-wigilijny.jpg"
related_products: []

---
## Stół wigilijny w złocie

Złoto to doskonałe rozwiązanie na Boże Narodzenie. Można je nazwać swego rodzaju klasyką. Dzięki niemu możesz wprowadzić na stół odrobinę szyku - nawet przy bardzo prostych dekoracjach. Wystarczy, że zdecydujesz się na **podtalerze, czy sztućce** w tym odcieniu. Możesz także wybrać serwetki w tej barwie.

{:.distinction.distinction-information}
Metalowe lub szklane podtalerze są sporym wydatkiem. Kosztują nawet kilkadziesiąt złotych na sztukę. Zależy Ci na niskobudżetowych dekoracjach stołu? Wybierz złote podtalerze z tworzywa sztucznego. Ich koszt jest znacznie niższy.

Lubisz nieco strojniejsze dekoracje stołu? Doskonale sprawdzą się w tym przypadku klasyczne, proste **choinki w kolorze złota**.

{% fig %}
![Stół wigilijny w złocie](/uploads/dekoracja-stolu-wigilijnego-zloto.jpg "Stół wigilijny w złocie")
{% endfig %}

## Tradycyjne dekoracje stołu

**Klasyczne dekoracje stołu wigilijnego** zawsze są w modzie. Wiele osób chętnie sięga po tradycję zapisaną w kulturze i wraca do młodych lat, odtwarzając dokładnie taki sam wigilijny stół.

Co w tym przypadku sprawdzi się najlepiej? **Serwetki z motywem świątecznym, białe eleganckie talerze, ciastka na półmiskach i świece**. Te elementy tworzą wyjątkowy, magiczny klimat charakterystyczny dla rodzinnych spotkań pełnych miłości.

{% fig %}
![Tradycyjne dekoracje stołu](/uploads/dekoracja-stolu-wigilijnego-tradycyjnie.jpg "Tradycyjne dekoracje stołu")
{% endfig %}

## Nowoczesny wigilijny stół - róż i miedź

Zależy Ci, aby Twój stół wigilijny był wyjątkowy i różnił się od wszystkich innych? Postaw na **nowoczesne aranżacje**, które z pewnością zaskoczą całą Twoją rodzinę. W ostatnich latach można zauważyć realizację coraz odważniejszych pomysłów na dekoracje stołu. Wbrew pozorom wykorzystane elementy wcale nie muszą bezpośrednio nawiązywać do motywu świątecznego.

Odważnym, a jednocześnie ciekawym rozwiązaniem jest wykorzystanie **różu i miedzi**, które nie są oczywiste dla świątecznego klimatu. Stawiając na te dwa odcienie, zyskasz wrażenie subtelnej elegancji. Takie barwy doskonale prezentują się także z bielą.

{:.distinction.distinction-information}  
Zależy Ci, aby w nowoczesnej aranżacji przemycić nieco świątecznej atmosfery? Postaw na subtelne ozdoby - białe, porcelanowe figurki aniołów, czy świeczniki ze szkła w kształcie choinek. Te ozdoby będą doskonale pasować do całości i nie zaburzą koncepcji.

{% fig %}
![Nowoczesny wigilijny stół - róż i miedź](/uploads/stol-wigilijny-miedz-i-roz.jpg "Nowoczesny wigilijny stół - róż i miedź")
{% endfig %}

{% fig %}
![Nowoczesny wigilijny stół](/uploads/stol-wiligijny-miedz-roz.jpg "Nowoczesny wigilijny stół")
{% endfig %}

## Stół wigilijny - dekoracje naturalne i stroiki

Od wielu lat w modzie jest **ponadczasowa dekoracja stołu wigilijnego, czyli stroik**. W tym zakresie istnieje wiele możliwości, a przy jego tworzeniu wszystko zależy od Twojej indywidualnej kreatywności.

Możesz zdecydować się na **standardowy wygląd stroika**, do którego wykonania wykorzystasz podstawę z gałązek drzew iglastych. Te nie tylko dobrze wyglądają, ale i pięknie pachną. Ich zaletą jest wyjątkowo długa żywotność. Jednak, aby dodatkowo ją przedłużyć, warto zastosować **mokrą gąbkę florystyczną**. Do tak przygotowanej podstawy możesz wykorzystać dowolne dodatki np.:

{:.list.list-positive}

* suszone pomarańcze,
* laski cynamonu,
* szyszki,
* świeczki zapachowe,
* gotowe ozdoby: bombki, śnieżynki czy figurki świąteczne,
* cukierki,
* oświetlenie LED na baterie,
* sztuczny śnieg,
* łańcuch ozdobny lub koraliki.

Jeżeli stroik wykonujesz na wspomnianej wcześniej gąbce, to większość z wymienionych elementów przymocujesz bez dodatkowych narzędzi. Jeżeli jednak zależy Ci na **płaskiej konstrukcji**, do mocowania zastosuj tasiemki dekoracyjne, druciki miedziane lub klej na gorąco.

{% fig %}
![Stół wigilijny - dekoracje naturalne i stroiki](/uploads/stol-wiligijny-stroiki.jpg "Stół wigilijny - dekoracje naturalne i stroiki")
{% endfig %}

Stół wigilijny będzie się prezentował bardzo dobrze, jeżeli wykorzystasz **niewielkie dekoracje stołu** w kieliszkach lub szklankach. Przypominają one małe stroiki i zajmują niewielką ilość miejsca.

Taka dekoracja stołu wigilijnego wymaga zastosowania podobnych elementów, co tradycyjny stroik. **Kilka gałązek iglastych, świeczka, suszone owoce i dekoracyjna wstążka**. Efekty naprawdę Cię zaskoczą.

{% fig %}
![Stół wigilijny - dekoracje naturalne](/uploads/dekoracja-stolu-wigilijnego-stroik.jpg "Stół wigilijny - dekoracje naturalne")
{% endfig %}

{:.distinction.distinction-information}
Nie masz czasu samodzielnie tworzyć ozdób na stół wigilijny? Nie musisz! Tego typu dekoracje kupisz w każdej kwiaciarni - wybierając taką, która podoba Ci się najbardziej.

## Dekoracje stołu w stylu boho

Podobają Ci się **motywy naturalne np. leśne** lub nawiązujące do sielskiej wsi? Możesz wykorzystać je także w czasie Świąt Bożego Narodzenia, tworząc własną, unikalną kompozycję. Tego typu dekoracje stołu nie są wymagające i stworzysz je w bardzo krótkim czasie.

Przydadzą Ci się **materiałowe serwetki, trochę żywych roślin, duże świece**. Serwetki możesz przygotować dla swoich gości, przewiązując je sznurkiem konopnym i wsadzając gałązkę rośliny. Do przewiązania serwetki możesz wykorzystać też taśmę dekoracyjną z koronką.

Stół wigilijny dodatkowo ozdobisz, rozkładając na nim j**utowy materiał lub obrus z koronki**. Nie zapominaj także o świeczkach. Dobrze będą prezentować się małe świeczniki, jednak jeszcze lepszy efekt osiągniesz, umieszczając proste, duże świece na kandelabrach (_wysokie świeczniki_).

{% fig %}
![Dekoracje stołu w stylu boho](/uploads/stol-wigilijny-boho.png "Dekoracje stołu w stylu boho")
{% endfig %}

## Stół wigilijny - dekoracje z drewna i świerku

**Drewno i świerk** to dwa podstawowe materiały, które bardzo często wykorzystywane są do dekoracji stołu wigilijnego. Dlaczego cieszą się taką popularnością? Przede wszystkim są one naturalne, co oznacza, że pasuje do nich każdy inny kolor. Bez problemu zestawisz je z białym, czerwonym lub zielonym bieżnikiem.

Bardzo dobrze prezentują się **proste pomysły**. Drewniane korytko ze świecami na środku, otoczony luźno rozłożonymi gałązkami iglastymi sprawdzą się zawsze.

{:.distinction.distinction-information}
Plusem tego typu dekoracji jest to, że praktycznie każdy z elementów możesz kupić - nie musisz nic wykonywać samodzielnie. Wystarczy więc wybór odpowiednich produktów i ustawienie ich na wigilijnym stole. To jednak wymaga pewnej koncepcji.

{% fig %}
![Stół wigilijny - dekoracje z drewna i świerku](/uploads/stol-wigilijny-drewno-swierk.jpg "Stół wigilijny - dekoracje z drewna i świerku")
{% endfig %}

## Odpowiednio oświetlony stół wigilijny - to podstawa

Chcesz stworzyć wyjątkowy klimat świąteczny? To wcale nie takie trudne jak myślisz. Wystarczy, że stół wigilijny przyozdobisz s**porą ilością świeczek lub specjalnych światełek**. Na rynku dostępne są między innymi oświetlenia zasilane bateriami, które można zastosować wszędzie - nawet tam, gdzie nie ma dostępu do energii elektrycznej.

Dekoracja stołu wigilijnego z wykorzystaniem dużej ilości punktów świetlnych doskonale prezentuje się, kiedy w pomieszczeniu panuje **półmrok**. Możesz więc postarać się o delikatne przyciemnienie, dzięki czemu uzyskasz odpowiedni efekt.

{:.distinction.distinction-warning}  
Jeżeli decydujesz się na wykorzystanie dużej ilości świeczek - bądź ostrożny, zwłaszcza jeżeli w domu są małe dzieci. Stół wigilijny będzie dla nich wyjątkowo ciekawy, jednak bezpośredni kontakt z ogniem bez nadzoru może skończyć się nieciekawie.

{% fig %}
![Odpowiednio oświetlony stół wigilijny - to podstawa](/uploads/stol-wigilijny-oswietlenie.jpg "Odpowiednio oświetlony stół wigilijny - to podstawa")
{% endfig %}

## Dekoracje stołu w czerwieni i srebrze

Czerwień jest jedną z tych barw, które większości osób kojarzą się ze Świętami Bożego Narodzenia. Bardzo często jest więc wybierana, kiedy trzeba przyozdobić stół wigilijny. **Trzeba jednak uważać, aby nie przesadzić z intensywnym odcieniem**. Bardzo przełamać go czymś jaśniejszym, a jednocześnie równie eleganckim i stylowym.

Doskonałą propozycją jest **zestawienie czerwieni ze srebrem**. Możesz postawić na srebrny bieżnik i czerwone serwetki lub odwrotnie czerwony bieżnik i srebrne serwetki. Ciekawym pomysłem jest puszczenie pośrodku stołu szerokiej, dekoracyjnej taśmy z błyszczącymi cekinami, wokół których umieścisz mini-bombki.

{% fig %}
![Dekoracje stołu w czerwieni i srebrze](/uploads/dekoracja-stolu-wigilijnego-srebro-czerwien.jpg "Dekoracje stołu w czerwieni i srebrze")
{% endfig %}

## Zielony, minimalistyczny stół wigilijny

Nie przepadasz za pełnymi przepychu dekoracjami stołu wigilijnego? Cenisz sobie minimalizm? Ta propozycja będzie odpowiednia dla Ciebie. Pamiętaj - **prosto nie znaczy banalnie**. Często to właśnie w prostocie tkwi cały sekret.

Wybierz jeden kolor, który będzie kojarzył Ci się ze świętami i potraktuj go jako barwę przewodnią. Dobrym wyborem może być **granat lub butelkowa zieleń**. Bazą, jeżeli chodzi o minimalistyczne dekoracje stołu mogą być białe obrusy. Do tego zastosuj zwykłe, szklane wazony i standardową zastawę - także w bieli.

Taka dekoracja stołu wigilijnego będzie opierać się na dodatkach. **Kolorowe świece, serwetki i kwiaty** - tylko tyle wystarczy, aby wigilijny stół prezentował się naprawdę dobrze.

{% fig %}
![Zielony, minimalistyczny stół wigilijny](/uploads/stol-wigilijny-zielone-dodatki.jpg "Zielony, minimalistyczny stół wigilijny")
{% endfig %}

{:.distinction.distinction-information}
Chcesz wprowadzić na stół odrobinę świątecznego klimatu? W takich stylizacjach doskonale sprawdzają się niewielkie ozdoby cekinowe - złote gwiazdki, czy zielone choinki. Możesz kupić je w niemal każdej pasmanterii. Wystarczy, że rozrzucisz je w kilku miejscach na stole - nadając mu świątecznego charakteru.

## Czarne elementy - nietypowy wigilijny stół

**Czarny kolor** nie kojarzy się typowo świątecznie, a mimo to coraz więcej osób decyduje się na zastosowanie tej barwy, dekorując stół wigilijny. Wystarczy tylko jego umiejętne wykorzystanie, aby całość prezentowała się naprawdę **stylowo**.

Podstawą w tym przypadku jest zachowanie umiaru. **Jeżeli używasz czerni - zestaw ją z bielą lub ze srebrem**. Czasem zbyt odważne może okazać się zastosowanie czarnych obrusów. Jednak, jeżeli wybierzesz biały bieżnik i przez jego środek przepuścisz gruby pas czarnego materiału - osiągniesz zupełnie inny efekt. Szczególnie polecane są w tym przypadku elementy, które mają świecące drobinki - te dodatkowo odbijają światło lamp lub świec i pomimo czarnego odcienia, wydają się jaśniejsze.

Doskonałym pomysłem mogą okazać się **czarne sztućce**. To nietypowy dodatek, który dopiero niedawno pojawił się na rynku. Tym bardziej wyróżni Twój stół wigilijny.

Absolutne **_must have_** to także świece. Te możesz bezkarnie wybierać w czarnym kolorze. Taki dodatek zawsze będzie prezentował się dobrze.

{% fig %}
![Czarne elementy - nietypowy wigilijny stół](/uploads/stol-wigilijny-czarne-elementy.jpg "Czarne elementy - nietypowy wigilijny stół")
{% endfig %}

{% fig %}

![Stół wigilijny - czarne świece](/uploads/stol-wigilijny-dekoracje-stolu-pomysly.jpg "Stół wigilijny - czarne świece")

{% endfig %}

## Dekoracje stołu - złoto, czerwień i rośliny

Korzystając z wyżej przedstawionych pomysłów na dekoracje stołu wigilijnego, **możesz tworzyć swoje własne zestawienia**. Jedną z takich opcji jest połączenie złota, czerwieni i roślin w klimatach nawiązujących do stylu boho.

Jeżeli posiadasz **naturalny, drewniany stół** - wykorzystaj go i nie przykrywaj żadnym materiałem. Zamiast tego zastosuj szmaciane serwetki. Pomiędzy potrawami nieregularnie porozkładaj gałązki różnych roślin i krzewów. Cała dekoracja stołu wigilijnego będzie wydawała się bardziej elegancka, jeżeli wykorzystasz złote sztućce lub złote podtalerze.

{% fig %}
![Dekoracje stołu - złoto, czerwień i rośliny](/uploads/stol-wigilijny-zloto-czerwien-rosliny.jpg "Dekoracje stołu - złoto, czerwień i rośliny")
{% endfig %}

Niezależnie od tego, jaki styl wybierzesz, pamiętaj, że stół wigilijny powinien być spójny. Oprócz tego możesz także pomyśleć, aby **podobnie zaaranżować całe pomieszczenie**, wykorzystując niewielkie dodatki.