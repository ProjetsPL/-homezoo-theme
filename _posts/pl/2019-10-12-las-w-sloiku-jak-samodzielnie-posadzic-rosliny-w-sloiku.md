---
layout: post
date: 2019-12-09
toc: true
title: Las w słoiku. Jak samodzielnie posadzić rośliny w słoiku?
description: Rośliny w słoiku to efektywna i mało wymagająca ozdoba. Wiele osób zastanawia
  się, jak zrobić las w słoiku. Taka dekoracja jest bardzo łatwa w przygotowaniu.
image: "/uploads/las-w-sloiku-jak-samodzielnie-posadzic-rosliny-w-sloiku.jpg"
promoted: false
update_date: 2020-02-05
intro: Las w słoiku jest coraz popularniejszym elementem wystroju wnętrz. Taka dekoracja
  jest niezwykle łatwa do wykonania i pasuje do aranżacji w każdym stylu. Rośliny
  w słoiku wyglądają bardzo efektownie w domowej przestrzeni, wzbudzając zachwyt gości.
  Są one idealne dla osób zabieganych - ich pielęgnacja wiąże się z zaledwie minimalnym
  wysiłkiem.
main_keywords:
- las w słoiku
- las w szkle
- las w słoiku jak zrobić
- jak zrobić las w słoiku
- rośliny w słoiku

---
## Miniaturowy las w słoiku

W każdym domowym wyposażeniu powinny znaleźć się jakieś rośliny. W miastach kontakt z naturą jest szczególnie mocno ograniczony. Dlatego dla wielu osób ten element wystroju wnętrz może okazać się wręcz niezbędny. Obecność roślin w mieszkaniu przede wszystkim wpływa kojąco na organizm człowieka. **Rośliny w słoiku** idealnie nadają się do tego zadania. Taki **miniaturowy ogródek** to zamknięty ekosystem przypominający prawdziwą ściółkę leśną. Ponadto jego obserwacja to niezwykle relaksujące zajęcie.

{:.distinction.distinction-information}

**Las w słoiku**, czyli **florarium**, po raz pierwszy w XIX wieku zaproponował pewien brytyjski lekarz - Nathaniel Bagshaw Ward. Pierwotnie pojemnik miał postać szklanej walizki i stanowił sposób przewożenia roślin na dalekie odległości.

Niezależnie od kształtu naczynia, jego działanie opiera się na tej samej zasadzie. W **szczelnie zamkniętym pojemniku wytwarza się mikroklimat**, który utrzymuje przy życiu znajdujące się wewnątrz organizmy. Sprawia to, że czynniki zewnętrzne takie, jak wiatr, susza, czy szkodniki nie są dla nich żadnym zagrożeniem.

## Jakie wybrać rośliny do lasu w słoiku?

Żeby przygotować **las w słoiku**, nie potrzeba żadnych specjalnych umiejętności - wystarczy własna, kreatywna koncepcja. Warto jednak zaopatrzyć się w odpowiednią wiedzę, dzięki której **rośliny w słoiku** będą długo cieszyły oko. Jedną z podstawowych kwestii, które należy rozważyć, przygotowując las w szkle, jest wybór odpowiednich roślin. Nie wszystkie gatunki będą ze sobą dobrze współżyły.

{:.distinction.distinction-information}

**Las w słoiku** można przygotować w dwóch formach - w otwartym lub szczelnie zamkniętym naczyniu. Od decyzji, w jakim pojemniku będą rosły rośliny, zależy wybór ich rodzaju.

{% fig %}
![Jakie wybrać rośliny do lasu w słoiku](/uploads/jakie-wybrac-rosliny-do-lasu-w-sloiku.jpg "Jakie wybrać rośliny do lasu w słoiku")
{% endfig %}

W słoikach, które będą zamknięte, najlepiej umieszczać **rośliny tropikalne** i takie, które lubią wilgoć. Najlepiej wybierać rośliny, które rosną powoli, aby las w szkle długo służył niezmienionym wyglądem.

Do tego rodzaju kompozycji można użyć **gatunków** takich jak:

{:.list.list-positive}

* paprocie,
* mech,
* skrzydłokwiat,
* fikus,
* hedera,
* pilea,
* bluszczyk.

{:.distinction.distinction-warning}

**Mech w Polsce jest rośliną znajdującą się pod ochroną.** Jeżeli kompozycja ma go zawierać, to trzeba go zakupić w sklepie florystycznym. W żadnym wypadku nie wolno go zrywać z leśnej ściółki - jest to prawnie zakazane.

Oprócz roślin należy zwrócić uwagę również na wybór **dodatków dekoracyjnych**. W tym przypadku będą to:

{:.list}

* kamienie,
* kora,
* szyszki,
* drobne gałązki.

{% fig %}
![Dodatki dekoracyjne](/uploads/dodatki-dekoracyjne-1.jpg "Dodatki dekoracyjne")
{% endfig %}

Jeżeli kompozycja ma być otwarta, to w słoiku powinny znaleźć się **kaktusy i sukulenty**. Wybór jest dowolny, warto łączyć rośliny o ciekawych kształtach - przykładowo **kamienne róże, czyli eszewerie oraz tak zwane żywe kamienie** (litopsy). Nie wolno łączyć roślin o odmiennych wymaganiach, czyli przykładowo sukulentów z paprociami. Wówczas las w słoiku nie wytrzyma zbyt długo.

## Co trzeba przygotować, aby wykonać las w szkle?

**Przed przystąpieniem do układania kompozycji**, należy zaopatrzyć się w pewne niezbędne elementy. Po wybraniu **odpowiednich roślin** potrzebne będą jeszcze:

{:.list}

* **Szklane naczynie** - pojemnik może mieć dowolny kształt. Jeżeli las w szkle będzie składał się z roślin lubiących wilgoć, naczynie musi posiadać natomiast szczelne zamknięcie. Wielkość słoja należy dobierać odpowiednio do rozmiaru roślin. Warto wybrać większe naczynie, aby pozostawić trochę miejsca na wzrost. Do dekoracji, jaką jest **las w słoiku**, sprawdzą się duże słoje, butelki o szerokich szyjkach, a nawet zużyte żarówki, z których usunięto żarnik.

{% fig %}
![Szklane naczynie](/uploads/Szklane naczynie.jpg "Szklane naczynie")
{% endfig %}

{:.list}

* **Podłoże** - wystarczy zwykła ziemia uniwersalna, ale sprawdzi się również każde inne podłoże. Należy upewnić się, że jest ono **wolne od chorób oraz grzybów.** Jeżeli w słoju będą znajdować się **sukulenty**, warto zastosować ziemię przeznaczoną specjalnie do nich.
* **Węgiel drzewny aktywowany** - produkt ten można nabyć w aptece lub w sklepie zoologicznym. Będzie on odpowiadać za regulację wilgotności w zamkniętym naczyniu. **Węgiel zapewnia również, że rośliny w słoiku nie zaczną gnić.** Nie jest on wymagany w przypadku kompozycji otwartych z sukulentami.
* **Żwirek lub piasek** - podłoże tego typu stanowi drenaż w kompozycji, jaką jest las w słoiku. Warstwy piasku lub żwiru **zbierają nadmiar wody** i chronią system korzeniowy roślin przed przemakaniem. W tej roli dobrze sprawdzi się także keramzyt ogrodniczy.

{% fig %}
![Żwirek lub piasek](/uploads/zwirek-lub-piasek.jpg "Żwirek lub piasek")
{% endfig %}

## Jak zrobić las w słoiku?

Po przygotowaniu wszystkich niezbędnych elementów można zabrać się za wykonanie dekoracji, jaką jest **las w słoiku**. Wbrew pozorom, nie jest to trudne zadanie. Powierzchnię roboczą warto zabezpieczyć gazetami, aby **zminimalizować sprzątanie po skończonej pracy.**

{:.list}

1. Naczynia należy umyć, a następnie wyparzyć. Szkło powinno zostać dokładnie wytarte do sucha. Jeżeli istnieje obawa, że **warstwa drenażowa** oraz podłoże są zanieczyszczone, można je uprażyć w piecu. Taki zabieg skutecznie usunie grzyby i bakterie.
2. Na dnie naczynia należy umieścić pierwszą warstwę, czyli drenaż. Wysypany **piasek lub żwir powinny mieć kilka centymetrów grubości**, najlepiej od 2 do 5 cm.
3. Drugą warstwą, która składa się na **las w słoiku**, jest **węgiel aktywowany**. Jeżeli rośliny w słoiku to sukulenty, etap ten można pominąć.
4. Na wierzch należy wysypać podłoże. Jego grubość powinna wynosić od 5 do 10 cm. **Warstwę można delikatnie uklepać**. Przy wsypywaniu ziemi trzeba uważać, aby nie pobrudzić szklanych ścianek. Ich wyczyszczenie na późniejszych etapach może okazać się problematyczne bez większych uszkodzeń kompozycji.
5. Po wykopaniu niewielkich dołków należy umieścić w nich przygotowane wcześniej rośliny. **Korzenie trzeba podsypać dodatkowo ziemią** i docisnąć je za pomocą dłoni lub łyżeczki. **Kaktusy** powinno się sadzić w ochronnych rękawicach, aby uniknąć ukłucia.
6. Wokół roślin można umieścić wybrane **elementy dekoracyjne** - szyszki, niewielkie kamienie, korę oraz mech. **Nie należy układać kamieni na mchu**, bo mogłoby to doprowadzić do jego gnicia.
7. Powstały **las w słoiku** należy podlać. Najlepiej robić to za pomocą pipety, wlewając 10-15 ml wody. Następnie słoik powinien zostać **szczelnie zamknięty** (jeżeli kompozycja to nie las w szkle otwartym).

{% fig %}
![Jak zrobić las w słoiku?](/uploads/jak-zrobic-las-w-sloiku.jpg "Jak zrobić las w słoiku?")
{% endfig %}

## Rośliny w słoiku - wskazówki pielęgnacji

**Las w słoiku** należy ustawić w jasnym, ale nie nasłonecznionym miejscu. W zamkniętym naczyniu po kilku dniach powinna zacząć skraplać się woda. Jeżeli parowanie jest zbyt intensywne, można otworzyć pojemnik na kilka godzin, a następnie ponownie go zamknąć. Natomiast jeśli las w szkle nie zacznie parować w ciągu dwóch tygodni, należy dolać około 2 ml wody. Czynność tę można powtarzać, dopóki para nie zacznie się skraplać.

{:.distinction.distinction-information}

Jeżeli **rośliny w słoiku** zostały posadzone poprawnie, a sam mikroklimat pracuje odpowiednio, to dekoracja nie wymaga zbytniej uwagi. Regularnie podlewać należy tylko kompozycje otwarte. Jeżeli jednak w zamkniętym naczyniu zauważalnie ubędzie wilgoci, można dolać 2-5 ml wody. Powinno to wystarczyć na cały rok. Oznaką, że **las w słoiku ma za mało wody,** mogą być **zżółknięte liście**.

{:.distinction.distinction-warning}

Może się zdarzyć, że **rośliny w słoiku zaatakują szkodniki**. Czasami są one przenoszone w mchu lub ziemi.

Po wykryciu owadów warto zastosować chemiczne **środki owadobójcze**. Po kilkunastu dniach aplikowania preparatów problem powinien się rozwiązać.

**Las w słoiku to efektowna i mało wymagająca ozdoba. Jej największą zaletą jest samowystarczalność. Taki las w szkle jest niezwykle prosty w przygotowaniu. W przypadku braku chęci lub czasu na komponowanie takiej ozdoby, gotowe zestawy można nabyć w kwiaciarni. Warto posiadać taką piękną i niecodzienną dekorację.**

## Las w słoiku - FAQ

{% faqItem %}
{% faqQuestion %}
Las w słoiku - jakie rośliny wybierać?
{% endfaqQuestion %}

{% faqAnswer %}
Las w słoiku mogą tworzyć rośliny tropikalne, jak i sukulenty. Ważne, aby nie łączyć tych dwóch rodzajów. Rośliny w słoiku, które lubią wilgoć, powinny być szczelnie zamknięte, natomiast kaktusy nadają się do otwartych kompozycji.
{% endfaqAnswer %}
{% endfaqItem %}

{% faqItem %}
{% faqQuestion %}
Las w słoiku - jak dbać o rośliny?
{% endfaqQuestion %}

{% faqAnswer %}
Z pewnymi wyjątkami, las w słoiku jest samowystarczalny. Rośliny w słoiku, który jest otwarty, powinny być regularnie podlewane. Zamknięty mikroklimat natomiast nie powinien być otwierany.
{% endfaqAnswer %}
{% endfaqItem %}

{% faqItem %}
{% faqQuestion %}
Gdzie kupić las w słoiku?
{% endfaqQuestion %}

{% faqAnswer %}
Las w szkle można kupić w większości kwiaciarni lub w sklepach internetowych. Gotowe zestawy dostępne są w różnych rozmiarach. Największe słoje mogą kosztować nawet do 300 zł.
{% endfaqAnswer %}
{% endfaqItem %}