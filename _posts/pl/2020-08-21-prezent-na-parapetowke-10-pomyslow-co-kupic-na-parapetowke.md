---
layout: post
date: 2020-08-21
main_keywords:
- prezent na parapetówkę
- parapetówka
- 'co kupić na parapetówkę '
- prezenty na parapetówkę
- co na parapetówkę
- 'parapetówka prezent '
- prezent na parapetówkę dla rodziny
- elegancki prezent na parapetówkę
- jaki prezent na parapetówkę
- co dać na parapetówkę
toc: true
promoted: false
update_date: 2020-08-21
title: Prezent na Parapetówkę - 10 pomysłów, co Kupić na Parapetówkę
description: "Wybierasz się do znajomych na parapetówkę? \U0001F469\U0001F3FC‍\U0001F91D‍\U0001F468\U0001F3FB
  Podaruj im coś praktycznego \U0001F381 Sprawdź 10 najlepszych pomysłów na prezent
  na parapetówkę."
intro: Twoi znajomi właśnie wprowadzili się do nowego mieszkania lub domu? To oznacza
  jedno - parapetówka! Pamiętaj, aby nie wybierać się z pustymi rękami i coś im podarować.
  Zastanawiasz się co kupić na parapetówkę, aby przedmiot się przydał i nie zagracał
  półek? Postaw na praktyczne prezenty. Przedstawiamy 10 pomysłów, które mogą Cię
  zainspirować.
image: "/uploads/10-pomyslow-na-prezent-na-parapetowke.jpg"
related_products: []

---
## Elegancki prezent na parapetówkę

Wybierając się do swoich znajomych na parapetówkę, warto postawić na prezent, który będzie dopasowany do ich zainteresowań lub zgodny z tym, co się im podoba. E**leganckie, a jednocześnie praktyczne prezenty na parapetówkę** sprawdzą się w każdym przypadku. Istnieje naprawdę wiele możliwości w tym zakresie. Zastanów się, co lubią osoby, które zapraszają Cię na przyjęcie i dopasuj prezent.

### Kawa lub coś do kawy

Twoi znajomi **uwielbiają kawę** i zaczynają z nią każdy poranek? Podczas podróży zagranicznych pierwsze, co robią, to kierują się do sklepu po lokalną kawę, która jest dla nich najlepszą pamiątką? To dobra informacja dla Ciebie. Poszukaj nietypowej kawy, której jeszcze nigdy nie próbowali. W ten sposób umożliwisz im spróbowanie nowości, która być może zostanie z nimi na dłużej.

{:.distinction.distinction-warning}
Pamiętaj, że zamawiając kawę z zagranicznych sklepów, musisz uwzględnić czas jej transportu. Ten w zależności od kraju, z którego sprowadzasz prezent, może wynosić od kilku dni do kilku tygodni. Dobrze zaplanuj ten czas, aby nie okazało się, że prezent na parapetówkę przyjdzie kilka dni po jej zakończeniu.

{% fig %} 
![Kawa lub coś do kawy](/uploads/prezent-na-parapetowke-kawa.jpg "Kawa lub coś do kawy")
{% endfig %}

Obawiasz się, że nie trafisz ze smakiem kawy? Bardzo dobrą alternatywą będą produkty z nią związane. **Dekoracyjne łyżeczki, specjalne kubki na kawę lub kawiarka indukcyjna** - dla prawdziwych koneserów.

### Zapach ukryty w świecy

Nie jesteś pewien, w jakim stylu zostało urządzone mieszkanie Twoich znajomych. W takim przypadku wszelkiego rodzaju wazony, kubki, czy inne dekoracje odpadają jako prezent na parapetówkę. Mogłoby się okazać, że ten zupełnie nie pasowałby do całości aranżacji. Bardzo dobrym pomysłem w takim przypadku są natomiast **świece zapachowe**.

Możesz zdecydować się na jedną, dużą świecę w szklanym słoju. Jednak równie dobrze sprawdzi się **zestaw mniejszych świec**, które umilą Twoim znajomym wspólne wieczory.

{% fig %} 
![Zapach ukryty w świecy](/uploads/prezent-na-parapetowke-swieca.jpg "Zapach ukryty w świecy")
{% endfig %}

## Prezent na parapetówkę dla konesera wina

Gospodarze, u których odbywa się parapetówka, uwielbiają **wino**? Możesz podarować im butelkę ulubionego trunku. Potraktuj to jednak jako dodatek do właściwego prezentu, którym mogą być akcesoria do serwowana wina lub przekąsek.

### Grawerowane kieliszki

**Piękne, grawerowane kieliszki** to nie tylko wyjątkowo praktyczny prezent na parapetówkę, ale także doskonała pamiątka po tym wydarzeniu. Na szkle możesz zlecić wygrawerowanie daty przyjęcia lub imion właścicieli. A jeżeli nie chcesz, aby napis bardzo rzucał się w oczy - poproś o wygrawerowanie go na podstawce kieliszka. To bardzo subtelna i elegancka dekoracja.

{% fig %} 
![Grawerowane kieliszki](/uploads/prezent-na-parapetowke-kieliszki-do-wina.jpg "Grawerowane kieliszki")
{% endfig %}

### Deska do serwowania serów

Wiesz, że Twoi znajomi mają już kieliszki lub kupuje je ktoś z pozostałych zaproszonych? Możesz postawić na inne dodatki np. **deskę do serwowania serów**. To doskonała przekąska do wina, więc z pewnością taki prezent spodoba się gospodarzom. Nic nie stoi na przeszkodzie, aby i w tym przypadku postawić na grawer, który w drewnie prezentuje się równie elegancko.

{% fig %} 
![Deska do serwowania serów](/uploads/prezent-na-parapetowke-deska-do-sera.jpg "Deska do serwowania serów")
{% endfig %}

## Praktyczny prezent na parapetówkę

**Praktyczne prezenty na parapetówkę** to doskonały pomysł dla tych osób, które nie lubią gromadzić rzeczy materialnych. Zależnie od ich preferencji możesz postawić na dobry trunek lub ulubione produkty, które zostaną wykorzystane w kuchni.

### Nietypowy alkohol

Ciekawym i nie do końca oczywistym pomysłem na prezent na parapetówkę jest alkohol, którego normalnie nie można dostać w normalnym sklepie. **Limitowana wersja** ze względu na opakowanie lub trunek pochodzący z innego kraju mogą przypaść gospodarzom do gustu. Wystarczy, że zamówisz go online lub kupisz w sklepie dla koneserów.

{% fig %} 
![Nietypowy alkohol](/uploads/prezent-na-parapetowke-alkohol.jpg "Nietypowy alkohol")
{% endfig %}

### Kosz pełen ulubionych produktów

Może zdarzyć się, że znajomi nie przepadają za alkoholem. Co w takim przypadku? Alternatywą może być **kosz z produktami do kuchni**. Włoskie makarony, hiszpańskie chorizo, meksykańska salsa, a może cały zestaw do sushi - wszystko zależy od tego, jaką kuchnię lubią. Takim prezentem z pewnością sprawisz im przyjemność.

{% fig %} 
![Kosz pełen ulubionych produktów](/uploads/prezent-na-parapetowke-kosz-prezentowy.jpg "Kosz pełen ulubionych produktów")
{% endfig %}

## Prezent na parapetówkę dla miłośników kwiatów

**Bukiet kwiatów** to doskonały prezent dla gospodyni domu, niezależnie od okazji. Jednak zastanawiając się, co kupić na parapetówkę, doszedłeś do wniosku, że w tym przypadku potrzebujesz innego pomysłu? Tradycyjne kwiaty zastąp innym - także roślinnym podarunkiem.

### Kwiaty doniczkowe lub drzewko Bonsai

Jeżeli Twoi znajomi uwielbiają kwiaty - prezentem na parapetówkę może być nowa roślina, która pojawi się u nich w domu lub mieszkaniu. Pamiętaj, aby wyszukać taki **kwiat doniczkowy**, którego jeszcze nie mają i będą mogli poszerzyć swoją kolekcję.

Bardzo ciekawą propozycją może być również **drzewko Bonsai**, które ma przynosić szczęście. Takie rośliny bez problemu kupisz w większych kwiaciarniach. Dostępne są różne wielkości - od małych drzewek za kilkadziesiąt złotych, po większe okazy, w które trzeba zainwestować nawet kilkaset złotych.

{% fig %} 
![Kwiaty doniczkowe lub drzewko Bonsai](/uploads/prezenty-na-parapetowke-bonsai.jpg "Kwiaty doniczkowe lub drzewko Bonsai")
{% endfig %}

### Zioła w doniczkach

**Doskonałą alternatywą dla standardowych kwiatów doniczkowych mogą być zioła w doniczkach**, które nie tylko staną się ozdobą kuchni, ale zostaną później wykorzystane podczas przygotowywania posiłków. To naprawdę świetna opcja, jeżeli znajomi spędzają sporo czasu w kuchni i uwielbiają eksperymentować kulinarnie. Wówczas prezent na parapetówkę zostanie z całą pewnością słusznie spożytkowany.

{% fig %} 
![Zioła w doniczkach](/uploads/prezenty-na-parapetowke-ziola.jpg "Zioła w doniczkach")
{% endfig %}

## Prezenty na parapetówkę dla wielbicieli słodyczy

Nie masz pomysłu na prezent na parapetówkę? A może Twoi **znajomi uwielbiają słodkości**? W takim przypadku możesz zdecydować się, aby podarować im zestaw ulubionych czekolad lub makaroników. Jednak to tylko jedna z propozycji.

### Grawerowany słój z ciastkami

Prezenty na parapetówkę często bywają przesadzone podczas gdy często te najdrobniejsze upominki od serca robią na innych największe wrażenie. **Możesz kupić piękny, duży słój z cytatem i wypełnić go własnoręcznie robionymi ciasteczkami.** W ten sposób podkreślisz, że gospodarze są dla Ciebie naprawdę ważni. Nie masz sprawdzonego przepisu na najlepsze ciastka, które mógłbyś wykorzystać? Służymy pomocą! Do takiego słoika idealnie będą pasowały ciasteczka z kawałkami czekolady.

### Ciasteczka z czekoladą - przepis

**Do wykonania ciastek będziesz potrzebował:**

{:.list}
* 1 szklankę mąki pszennej
* 100 g masła
* 120 g brązowego cukru
* 1 jajko
* 1 łyżeczkę proszku do pieczenia
* 2 łyżeczki cukru wanilinowego
* szczyptę soli
* 300 g ulubionej czekolady (możesz pomieszać kilka rodzajów)

**Wykonanie ciasteczek z czekoladą**
Mąkę wsyp do dużej miski, dodaj cukier wanilinowy, proszek do pieczenie, szczyptę soli i wymieszaj. Następnie do drugiej miski wsyp cukier, jajko i masło - wszystko dokładnie zmiksuj. Do ubitej masy wsyp składniki z drugiej miski, ponownie miksując. Kiedy uzyskasz gładką konsystencję - dodaj posiekaną na drobne kawałki czekoladę.

Piekarnik rozgrzej do temperatury 160 ℃. Dużą blaszkę wyłóż papierem do pieczenia.

Z przygotowanej wcześniej masy formuj niewielkich rozmiarów kulki i wkładaj je na blaszkę, delikatnie przygniatając, aby zyskać płaski kształt ciastek. Po wyłożeniu całego ciasta włóż je do piekarnika na 15 minut.

{:.distinction.distinction-information}
Do ciastek można dodać także inne dodatki: suszoną żurawinę, ziarna słonecznika, orzechy, rodzynki. W takich przypadku powinno się umieścić je w masie dokładnie w tym momencie, co czekoladę.

{% fig %} 
![Ciasteczka z czekoladą - przepis](/uploads/prezenty-na-parapetowke-ciastka.jpg "Ciasteczka z czekoladą - przepis")
{% endfig %}

### Puszka z pralinami

Nie masz talentu kulinarnego? Nic nie szkodzi. **Zamiast słoja z ciastkami możesz jako prezent na parapetówkę podarować metalową puszkę z pralinami w środku.** Także w tym przypadku możesz wybrać swój wzór, który zostanie umieszczony na puszce - przez co prezent także będzie spersonalizowany.

{% fig %} 
![Puszka z pralinami](/uploads/prezent-na-parapetowke-praliny.jpg "Puszka z pralinami")
{% endfig %}