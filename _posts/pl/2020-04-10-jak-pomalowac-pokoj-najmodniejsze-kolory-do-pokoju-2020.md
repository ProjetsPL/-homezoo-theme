---
layout: post
date: 2020-04-10
main_keywords:
- jak pomalować pokój
- jak pomalować salon
- kolory ścian w pokoju
- kolory ścian inspiracje
- jak pomalować ściany
- kolory pokoi
- kolory do pokoju
- malowanie ścian inspiracje
- jak pomalować pokój na dwa kolory
toc: true
promoted: false
update_date: 2020-04-10
title: Jak Pomalować Pokój? Najmodniejsze Kolory Do Pokoju 2020
description: "Planujesz mały remont, ale brakuje Ci pomysłu na to, jak pomalować pokój?
  \U0001F449 Sprawdź modne kolory i stwórz wnętrze, które wpisuje się w najnowsze
  trendy."
intro: Planujesz mały remont, ale nie masz pomysłu na to, jak pomalować pokój żeby
  wyglądał stylowo i modnie? Dylemat związany z wyborem koloru ścian niejednej osobie
  spędził sen z powiek. Wybór farby w odpowiednim odcieniu, która wygląda dobrze i
  komponuje się z resztą mieszkania to nie lada wyzwanie. Sprawdź, co jest modne i
  stwórz wnętrze, które idealnie wpisuje się w najnowsze trendy 2020 roku.
image: "/uploads/jak-pomalowac-pokoj-najmodniejsze-kolory-do-pokoju-2020.jpg"
related_products: []

---
## Zanim zaczniesz zmieniać kolory ścian w pokoju

Bez odpowiedniego **przygotowania ścian pod remont**, nawet najpiękniejsze kolory pokoi będą wyglądały niechlujnie, a co jeszcze ważniejsze - nie będą one trwałe. Zanim więc zdecydujesz, jak pomalować pokój, przygotuj ściany i resztę pomieszczenia na ten wymagający proces.

**Do malowania potrzebne jest dużo wolnej przestrzeni.** Dodatkowo kapiąca z pędzla farba może uszkodzić meble lub inne przedmioty znajdujące się w pomieszczeniu. Z tego względu, na samym początku zadbaj o w**yniesienie z pokoju wszystkich znajdujących się w nim rzeczy**. Jeżeli z jakiegoś powodu nie jesteś w stanie wynieść wszystkiego, zadbaj odpowiednio o pozostałe elementy. Wszystkie przedmioty wraz z podłogą, zakryj specjalną folią malarską, aby chronić pomieszczenie przed ewentualnym zachlapaniem farbą.

{:.distinction.distinction-information}
Aby ułatwić sobie malowanie, możesz przykleić folię do powierzchni za pomocą taśmy malarskiej. Dzięki temu nie będzie przesuwać się podczas malowania. Folii możesz użyć także do równego wyznaczenia krawędzi malowania lub do zakrycia tych fragmentów ściany, których nie chcesz pomalować.

### Przygotowanie ściany do nałożenia farby

Bardzo ważnym elementem jest odpowiednie przygotowanie ściany pod malowanie. Bez wykonania tej czynności nawet najładniejsze **kolory ścian w pokoju** nie będą estetyczne i trwałe. Aby upewnić się, że podłoże do malowania jest odpowiednie, opukaj ściany, które chcesz malować. Jeśli podczas tej czynności pojawi się charakterystyczny odgłos “pustej ściany” oznacza to, że należy skuć, a następnie położyć nowy tynk. aby wybrane kolory do pokoju mogły utrzymać się na ścianach jak najdłużej.

Jeśli ściany Twojego pokoju pokrywa tapeta, koniecznie pozbądź się jej przed rozpoczęciem malowania. W przeciwnym razie nałożenie farby na tapetę spowoduje jej rozmoknięcie. W efekcie tapeta zacznie odchodzić od ściany, wyginać się i rolować, co wygląda bardzo nieestetycznie. **Nawet najmodniejsze kolory ścian w pokoju nie uratują już takiej sytuacji**.

A jak pomalować pokój, którego ściany pokrywała wcześniej mocno kryjąca farba? Pozbycie się jej nie będzie proste, ale jest możliwe do zrobienia. **Taki proces będzie wymagał jednak dużo zaangażowania i cierpliwości.** W tym przypadku dobrze unikać skrobania farby na siłę, gdyż może to powodować uszkodzenia tynku. Aby ułatwić sobie pracę, możesz skorzystać ze specjalnych preparatów dostępnych na rynku.

## Kolory ścian - inspiracje ze sklepów wnętrzarskich

Każdego roku producenci farb wybierają jeden z odcieni, jako **najmodniejszy kolor ścian do pokoju**. Jeśli zastanawiasz się nad tym, jak pomalować pokój, aby wpisać się w najnowsze trendy, warto przed podjęciem decyzji na temat kolorów sprawdzić zestawienia przygotowywane przez producentów farb lub firmy wnętrzarskie.

Instytut Pantone także ogłosił już kolor roku 2020, wybierając odcień Classic blue, czyli klasyczny i piękny niebieski. Wybór ten potwierdza trend obecny na rynku już od wielu lat. Jest odzwierciedleniem spokoju, bezpieczeństwa i stabilizacji, ale także mądrości. To kolor uniwersalny, który jednocześnie odpręża i inspiruje. Z tego względu sprawdzi się idealnie do każdego rodzaju wnętrz.

{% fig %}
![Kolory ścian - inspiracje ze sklepów wnętrzarskich](/uploads/kolory-scian-inspiracje-ze-sklepow-wnetrzarskich.jpg "Kolory ścian - inspiracje ze sklepów wnętrzarskich")
{% endfig %}

Drugim kolorem wiodącym, który od dłuższego czasu wiedzie prym rynku wnętrzarskim, jest butelkowa zieleń, ogłoszona kolorem roku 2020 przez brytyjskiego producenta farb Graham & Brown. **Odcień ten został nazwany wdzięcznym imieniem Adeline na cześć Adeline Virginii Woolf, czołowej pisarki modernistycznej, twórczyni grupy intelektualistów Bloomsbury.** Zdaniem producenta głęboki kolor butelkowej zieleni jest nawiązaniem do Brytyjskich ogrodów i ma przynosić złudzenie przeniesienia zieleni z zewnątrz do wnętrza pomieszczenia.

Inne modne kolory do pokoju 2020 roku:

{:.list.list-positive}
* Back to Nature (oliwkowa zieleń) - Behr Paint Company
* Tranquil Dawn (miętowa szarość) - Dulux
* Lemonade (żółto-pomarańczowy) - Tikkurila Color Now 2020
* Chinese Porcelain (atramentowy) - PPG Paints
* First Light (pudrowy róż) - Benjamin Moore
* Kolory ziemi: brązy, beże, ziemiste czerwienie

## Jak pomalować salon aby wyglądał na większy?

Małe pomieszczenia mają pewien urok i potrafią być naprawdę przytulne. Posiadając mały salon, należy jednak szczególnie uważać, ponieważ **małą przestrzeń w przeciwieństwie do dużych, rozległych pomieszczeń znacznie trudniej zaaranżować**. Pokój można jednak powiększyć optycznie, dobierając do pomieszczenia odpowiedni kolor ścian.

Najskuteczniejszym sposobem na to, jak pomalować salon, aby wyglądał na optycznie większy, jest wybór jednolitego, jasnego odcienia. Wśród najczęściej wybieranych są między innymi beże, delikatne szarości, pudrowe róże czy błękity.

{:.distinction.distinction-warning}
Wybierając kolor ścian do pokoju, należy uważać na to, jaką temperaturę ma dany odcień. Jest to szczególnie ważne w przypadku małych pomieszczeń, ponieważ barwy ciepłe przybliżają optycznie ściany, przez co pokój wygląda na mniejszy.

Rozmaite kolory pokoi nie mogą jednak równać się z **bezkonkurencyjną czystą bielą**, która jest zdecydowanie najpopularniejszym odcieniem w wystrojach wnętrz. To kolor doskonały do małych pomieszczeń, wykorzystywany najczęściej we wnętrzach minimalistycznych. Chociaż na rynku dostępnych jest mnóstwo odcieni koloru białego, najchętniej wybierana jest klasyczna, śnieżna biel. Na drugim miejscu plasuje się **odcień off-white**, czyli tak zwana **złamana biel**.

{% fig %}
![Jak pomalować salon aby wyglądał na większy?](/uploads/jak-pomalowac-salon-aby-wygladal-na-wiekszy.jpg "Jak pomalować salon aby wyglądał na większy?")
{% endfig %}

## Jak pomalować pokój na kilka kolorów? Połączenia kolorystyczne, które zawsze się sprawdzają

Ściany pokoju nie muszą być pomalowane na jeden kolor. Jednak sztuka łączenia ich ze sobą nie należy do najłatwiejszych. Aby móc **eksperymentować z odcieniami bez obaw** o efekty, należy poznać podstawowe zasady łączenia barw. Dopiero znając te zależności, można wybierać odważne zestawienia i dostosowywać różne odcienie palety do swoich potrzeb.

**Bardzo pomocnym elementem podczas zestawiania ze sobą barw jest koło kolorów.** Znajduje się na nim 12 kolorów. Są to trzy kolory podstawowe, trzy kolory pochodne i oraz odcienie powstałe z połączenia ze sobą kolorów podstawowych i pochodnych, czyli tak zwane kolory trzeciego rzędu. Jak pomalować pokój, aby wyglądał estetycznie i nabrał odpowiedniego charakteru? Wystarczy wybrać odcienie, sugerując się kolorami znajdującymi się na kole.

{% fig %}
![Jak pomalować pokój na kilka kolorów? Połączenia kolorystyczne, które zawsze się sprawdzają](/uploads/jak-pomalowac-pokoj-na-kilka-roznych-kolorow-polaczenia-kolorystyczne-ktore-zawsze-sie-sprawdzaja.jpg "Jak pomalować pokój na kilka kolorów? Połączenia kolorystyczne, które zawsze się sprawdzają")
{% endfig %}

### Monochromatyczne kolory ścian pokoju

Istnieje kilka możliwości łączenia ze sobą barw. Jedną z nich jest **zestawienie kolorów monochromatycznych**, czyli połączenie kilku tonacji tego samego koloru. Na przykład wykorzystanie koloru brązowego lub zielonego od odcienia najjaśniejszego poprzez średni aż do najciemniejszego. Takie połączenia sprawdzą się doskonale na przykład w sypialni.

### Przeciwstawne kolory do pokoju

Inną opcją jest połączenie ze sobą kolorów przeciwstawnych. To tak zwane barwy komplementarne, czyli takie, które na kole kolorów znajdują się zawsze naprzeciwko siebie. Ten **sposób łączenia kolorów sprawdzi się rewelacyjnie do dużych pomieszczeń** jak na przykład salon. Jest to również świetne rozwiązanie do lokali i miejsc użytku publicznego. Odważne zestawienie kolorów za pomocą kontrastu sprzyja chęci do działania i wzbudza pokłady pozytywnej energii.

### Kolory ścian pokoju - dopasowanie według zasad harmonii trójkąta

Ostatnią bezpieczną opcją zestawiania kolorów jest pomalowanie ścian według zasady harmonii trójkąta. Polega ona na połączeniu ze sobą trzech kolorów stanowiących wierzchołki trójkąta wewnątrz koła kolorów. Mówiąc prościej to **zestawienie ze sobą, co czwartego odcienia znajdującego się na kole**. Mogą to być na przykład żółty, różowy i turkusowy. Wybór tej metody zestawiania kolorów gwarantuje nam najbardziej odważne połączenia kolorystyczne, które jednak nie każdemu przypadną do gustu.

## Czy kolory ścian w pokoju mają wpływ na Twoje samopoczucie?

Kolor ścian zwykle pełni funkcję dekoracyjną. **Zestawienie ze sobą konkretnych odcieni nadaje wnętrzu charakteru**, tym samym kolory ścian w pokoju przyjmują pewną ważną, symboliczną wartość w życiu człowieka. Ponadto, mogą wpływać na ludzką psychikę, potęgować pozytywne lub negatywne emocje, a nawet być przyczyną ciągłych zmian nastroju.

### Jakie kolory ścian w pokoju nastrajają pozytywnie?

Odpowiedzią, która z pewnością nikogo nie zdziwi, jest kolor zielony. Ten kolor nie bez powodu **kojarzy się ze spokojem i wypoczynkiem**. Ciemnozielone barwy, jak na przykład zieleń butelkowa podświadomie łagodzą napięcia i stres. Wszystkie odcienie zieleni od jasnych po ciemne sprawdzą się doskonale w salonie, ale również i w sypialni, która powinna być miejscem odprężenia i wyciszenia.

{% fig %}
![Jakie kolory ścian w pokoju nastrajają pozytywnie?](/uploads/jakie-kolory-scian-w-pokoju-nastrajaja-pozytywnie.jpg "Jakie kolory ścian w pokoju nastrajają pozytywnie?")
{% endfig %}

Dobrym wyborem będzie również **kolor szary, który sprawia, że ludzki organizm wycisza się i odpręża**. Z tego względu można z powodzeniem wykorzystywać go w każdym pomieszczeniu domowym, może z wyjątkiem biura, w którym dużo lepszym może okazać się kolor żółty - inspirujący i pobudzający kreatywność. Ponadto żółty ożywia zmysł organizacji i dodaje pewności siebie.

**Niebieski to natomiast idealny kolor do pokoju sypialnianego**. Chłodne odcienie korzystnie wpływają na sen i mogą być pomocne w walce z bezsennością. Mimo wszystko najczęściej wykorzystuje się go w łazienkach, najprawdopodobniej ze względu na mimowolne skojarzenie z wodą.

{:.distinction.distinction-warning}
Mimo, iż kolor niebieski wpływa pozytywnie na samopoczucie, wybierając go jako kolor do pokoju należy uważać aby nie przesadzić z jego ilością i intensywnością, gdyż w nadmiarze może działać przygnębiająco, co przyniesie skutek odwrotny do zamierzonego.

### Kolory do pokoju, których warto unikać

Kolorem, którego zdecydowanie warto unikać w dużych ilościach, jest czarny. Chociaż jest on bardzo lubiany, w większości przypadków nie sprawdzi się za dobrze. Bez obaw! **Wielbiciele czarnego nie muszą od razu całkowicie z niego rezygnować.** Decydując się na nieco bardziej stonowane kolory ścian w pokoju, mogą z powodzeniem wykorzystać ukochaną czerń w dodatkach.  
Drugim tego typu kolorem jest czerwień. Mimo iż kojarzy się z pozytywnymi emocjami, jak miłość, czy pożądanie, w dużych ilościach **potrafi wywołać frustrację**. Przebywanie w pomieszczeniu o tak intensywnym odcieniu przytłacza i sprawia, że ludzki organizm męczy się o wiele szybciej niż zazwyczaj.

{% faqItem %}
{% faqQuestion %}
Jak pomalować pokój dzienny?
{% endfaqQuestion %}

{% faqAnswer %} Malując pokój dzienny, warto postawić na odcienie jasne i subtelne, jak kolory pastelowe, szarość lub klasyczna biel. Odradza się natomiast stosowanie bardzo intensywnych, ciepłych i ostrych odcieni, jak pomarańcz, czerwień czy mocny róż. Zastosowanie tych kolorów na całą ścianę może przytłoczyć pomieszczenie, a także męczyć wzrok.

{% endfaqAnswer %} {% endfaqItem %}